<?xml version="1.0" encoding="UTF-8" ?>
<html newsdate="2018-04-04" type="newsletter">

<head>
	<title>Buletini i FSFE-së - Prill 2015</title>
</head>

<body class="newsletter article" microformats="h-entry" id="nl-201504">
	<h1 class="p-name">Buletini i FSFE-së - Prill 2015</h1>
	<div class="e-content">

<h2>Jonas Öberg viziton Bostonin pa çantë shpine rozë</h2>

<p><a href="/news/2015/news-20150302-02.html">Drejtori ynë Ekzekutiv i ri,
Jonas Öberg</a> foli në Libreplanet, dhe vizitoi Bostonin për t’u takuar
me anëtarë drejtues dhe staf të FSF-së. Në <a href="http://blogs.fsfe.org/jonas/?p=14">postimet
e veta në blog</a> ai shkroi rreth takimeve me Matthew Garret-in, Benjamin Mako
Hill-in, Bradley Kuhn-in, Henry Poole-in, anëtarë drejtues të FSF-së, të stafit,
si dhe me Drejtorin Ekzekutiv të FSF-së, John Sullivan, për të diskutuar si
të përmirësohet bashkëpunimi, dhe rreth dy sfidave kryesore ndaj FSFE-së, siç
i sheh ai:</p>

<ul><li>analizimi i Software-it të Lirë nga ana ligjore, teknike dhe shoqërore,
dhe si të bëhet e mundur të përballohen çfarëdo sfidash ndaj Software-it
të Lirë në këto fusha,</li> <li>duke siguruar që në një botë me gjithçka të lirë
dhe të hapur, Software-i i Lirë të jetë ai që lidh gjithçka tok: pa patur Software
të Lirë, s’mund të keni të dhëna të hapura, ekologji të hapur, qeverisje të hapur
apo burime arsimore të hapura.</li></ul>

<p>Në vazhdim ai i rikthehet vizitës së tij të parë, atëbotë webmaster i GNU-së,
në Dhjetor 1999, me një çantë shpine rozë.</p>

<h2>FSFE-ja përkrah Christoph Hellwig-un në çështjen gjyqësore për zbatimin e detyruar të GPL-së</h2>

<p>FSFE-ja mirëpret <a
href="http://sfconservancy.org/linux-compliance/vmware-lawsuit-faq.html">hapin që
Christoph Hellwig-u dhe Software Freedom Conservancy po ndërmarrin</a> që
VMware-i të jetë në pajtim me licencën GNU General Public License.</p>

<p>Software-i i Lirë është burim publik, dhe qeveriset nga rregulla ligjore dhe
norma shoqërore. Cilido që përfiton nga ky burim, pa respektuar këto rregulla
dhe norma, dëmton bashkësinë në tërësi. Shumica e problemeve të tilla janë
zgjidhur me dialog dhe vullnet të mirë. Vetëm kur dështon dialogu, bëhen 
të nevojshëm hapat ligjorë për ta mbrojtur këtë burim të përbashkët të të gjithëve.</p>

<p>Edhe pse FSFE-së i vjen keq që puna shkoi deri në një çështje ligjore, 
besojmë se mbrojtja e Software-it të Lirë, kundër atyre që përpiqen të përvetësojnë
atë që na përket krejt neve, është e rëndësisë më të lartë.</p>

<h2>Deklaratë e përbashkët mbi përdorimin e Standardeve të Hapura në Komisionin Europian</h2>

<p>Standardet e Hapura janë formate dhe protokolle që cilido mund t’i përdorë
pa pagesë dhe kufizime, dhe për të cilët nuk është i domosdoshëm software
i caktuar, prej një tregtuesi të dhënë. Është e rëndësishme që çdo shtetas
dhe kompani e BE-së të kenë të drejtën të komunikojnë dhe ndërveprojnë
me administratën e tyre përmes përdorimit përjashtimisht të Standardeve
të Hapur, dhe jo të jenë të detyruar të instalojnë dhe përdorin software prej
një tregtuesi të caktuar.</p>

<p>Ditën e Lirisë së Dokumenteve (DLD), ditë ndërkombëtare për të kremtuar
dhe shtuar ndërgjegjësimin mbi Standardet e Hapura, April (organizmi frëng për
Software të Lirë), European Digital Rights (EDRi), Open Forum Europe (OFE), 
Open Source Business Alliance (OSBA), dhe FSFE-ja botuan një deklaratë 
të përbashkët. Përtej vënies së theksit në përgjithësi mbi temën, deklarata
përqendrohet në <a
href="/news/2015/news-20150325-01.html">përdorimit jo të saktë të
standardeve në kontekstin e aplikimit për programe të BE-së</a>. (Një raport
të plotë rreth mbi 60 veprimtari për DLD-në, në 31 vende, do të botohet në fillim
të Prillit.)</p>

<h2>Diçka krejt tjetër</h2>

<ul>

<li>Sa transparent duhet të jetë Parlamenti Europian? Në rregullat e veta
mbi procedurat, Parlamenti i ka caktuar vetes standardin e lartë të
zhvillimit të veprimtarisë së tij nën “transparencën maksimale”. Presidenti
ynë <a
href="https://blogs.fsfe.org/gerloff/2015/03/26/909/">Karsten Gerloff
raporton</a> nga një diskutim me interes, “Sigurimi i transparencës maksimale – Software
i Lirë dhe Standardet e Hapura sipas Rregullave Mbi Procedurat në Parlamentin Europian”,
dhe se ç’do të thotë kjo në praktikë.</li>

<li>Ministria gjermane e Ekonomisë botoi (në gjermanisht) një <a
href="http://www.bmwi.de/BMWi/Redaktion/PDF/P-R/referentenentwurf-gesetz-zur-auswahl-und-zum-anschluss-von-telekommunikationsendgeraeten,property=pdf,bereich=bmwi2012,sprache=de,rwb=true.pdf">projektligj
fillestar për të ndaluar rrugëzuesit e detyruar</a>. Hiq mungesën
e masave detyruese, FSFE-ja e përshëndet draftin. Po përditësojmë <a
href="/activities/routers/timeline.html">rrjedhën kohore</a> dhe
<a href="/activities/routers/routers.html">faqet tona përmbledhëse</a>, që kështu
njerëz jashtë Gjermanisë të mund të ripërdorin përvojën tonë për të luftuar
kundër rrugëzuesve të detyruar edhe në vende të tjera.</li>

<li>Në një diskutim të organizuar nga Zyra Europiane e Patentave, mbi 
patentat, standardet, dhe Software-in e Lirë <a
href="https://blogs.fsfe.org/mk/unexpected-turn-at-panel-discussion-on-software-patents-and-free-software/">autori i këtyre radhëve qe dëshmitar i një kthese të papritur, por pozitive</a>.</li>

<li>The New Yorker shkruan mbi tridhjetëvjetorin e Manifestit të GNU-së dhe <a
href="http://www.newyorker.com/business/currency/the-gnu-manifesto-turns-thirty">botoi
një artikull më të gjatë mbi Richard Stallman-in dhe fillimet e GNU-së dhe copyleft-it</a>.</li>

<li> <a
href="https://www.fsf.org/news/free-software-award-winners">Çmimi i 
Software-it të Lirë</a> këtë vit i shkoi Sébastien Jodogne-ës, për punën
e tij për software të lirë për përftim dhe përpunim pamjesh në mjekësi,
përmes projektit të vet Orthanc, dhe Reglue-së, që jep kompjutera me GNU/Linux
për fëmijë të paprivilegjuar dhe familjet e tyre në Austin, Teksas.</li>

<li>FSFE-ja i uron Nicolas Dietrich-ut mirëseardhjen në Asamblenë e Përgjithshme.
Ai u zgjodh nga anëtarët shok, dhe do të jetë një nga dy <a
href="/news/2015/news-20150316-01.html">drejtuesit e Asamblesë së Përgjithshme
të Anëtarësisë Shok</a>.</li>

<li>Nga <a href="http://planet.fsfe.org">grumbullimet planet</a>:</li>

<ul>

<li>Peter Bubestinger-i shpjegon se <a href="http://blogs.fsfe.org/pb/?p=147">si
i shpëtoi me Software të Lirë këngët në iPod-in e një shoku</a>.</li>

<li>Në punën e tij të re, ish-stazhieri i FSFE-së, <a
href="http://blogs.fsfe.org/nicoulas/?p=175">Nicolas Jean-i, botoi EvQueue, një
planifikues aktesh dhe mekanizëm vëniesh në radhë, si Software të Lirë</a>.</li>

<li><a href="https://blogs.fsfe.org/pboddie/?p=878">Paul Boddie shkruan mbi
Micro Bit-in e BBC-së</a>, një pajisje kompjuterike, që BBC-ja ka në plan t’ia japë
çdo fëmije 7 vjeç e sipër në Britani.</li>

<li>Franz Gratzer-i hedh dritë mbi disa <a
href="http://blogs.fsfe.org/franz.gratzer/2015/03/01/fosdem-2015-some-interviews/">intervista
të bëra gjatë FOSDEM-it</a>, dhe shkruan mbi praninë e freie.it, themeluar
nga disa anëtarë të grupit vjenez të anëtarësisë shok të FSFE-së, si një
platformë web për të ndihmuar njerëz që janë të interesuar të përdorin 
Software-in e lirë, por që nuk duan të administrojnë vetë kompjuterat e tyre.</li>

<li>Anëtari shok Karl Beecher shpjegon <a
href="http://computerfloss.com/2015/03/endocode-proud-to-sponsor-free-software-foundation-europe/">pse
shoqëria e tij Endocode e përkrah FSFE-në, si dhurues i argjendtë</a>, dhe</li>

<li>Mirko Böhm-i, gjithashtu pjesë e Endcode-it, <a
href="http://creative-destruction.me/2015/03/11/fancy-dinners-cgroups-and-namespaces-and-meet-ups/">shkruan
mbi veprimtaritë e tij</a>, përfshi takimin me Jonas Öberg-un, drejtori i ri ekzekutiv i FSFE-së.</li>

<li>Nico Rikken-i shkruan mbi <a
href="http://nicorikken.eu/blog/fairphone-back-to-the-drawing-board/">diskutimet
e veta me prodhues të Fairphone-it</a></li>

<li>Mario Fux-i vret mendjen <a href="http://blogs.fsfe.org/mario/?p=283">nëse Konqi --
maskoti i KDE-së -- është mashkull apo femër</a>.</li>

<li>Dhe Daniel Pocock-u shpjegon <a
href="http://danielpocock.com/the-easiest-way-to-run-your-own-openid">se si
mund të bëheni furnizuesi i vetvetes me OpenID</a>.</li>

</ul>
</ul>

<h2>Aktivizohuni: Përhapni mesazhin me sende Software i Lirë</h2>

<p>Gjatë javëve të fundit, shumë vetë <a
href="/contribute/spreadtheword.html#promo-material">porositën
ngjitësat tonë “S’bëhet fjalë për re, por thjesht për kompjuterat e të tjerëve”</a>. Tani Rich
Folsom-i hartoi <a
href="https://chrome.google.com/webstore/detail/cloud-to-other-peoples-co/kkpbkgbkkggjfnkkcfaodijpfldjfkji">një
shtojcë për shfletuesin Chromium</a>, që e shndërron “renë” në “kompjutera të
të tjerëve”.</p>

<p>Ngaqë slogani u pëlqeu shumë njerëzve, tani, në shitoren tonë, kemi edhe
<strong>çanta</strong> <a
href="/order/order.html">“S’bëhet fjalë për re, por thjesht për kompjuterat
e të tjerëve”</a>. Më tej, kemi një bluzë të re për Standardet e Hapura,
me robotë, blu e çelët, pas trupit, ose ngjyrë kaki, jo pas trupit, bluzën
“E dua Software-in e Lirë”, blu e çelët, dhe bluza gri “Hacking for Freedom”,
pas trupit, ngjitësa gri metalike “GNU/Linux inside” dhe një stemë të artë GNU.</p>

<p>Nëse doni të përhapni mesazhin e Software-it të Lirë në punë, konferenca, ose
gjetiu, mund <a
href="/order/order.html">t’i porositni të tëra këto te faqja jonë e artikujve tregtarë</a>.</p>

<p>Faleminderit krejt <a href="/contribute/contribute.html">vullnetarët</a>, <a href="http://fellowship.fsfe.org/join">anëtarët shok</a> dhe
<a href="/donate/thankgnus.html">korporatat dhuruese</a> që bëjnë të mundur punën tonë,<br/>
<a href="/about/kirschner">Matthias Kirschner </a> - <a href="/index.html">FSFE</a></p>
    </div>
    <!--/e-content-->
</body>

<sidebar promo="about-fsfe" />
<author id="kirschner" />
<date>
	<original content="2015-03-04" />
</date>
<followup>donate</followup>
<tags>
	<tag>newsletter</tag>
</tags>

</html>
<!--
Local Variables: ***
mode: xml ***
End: ***
-->
