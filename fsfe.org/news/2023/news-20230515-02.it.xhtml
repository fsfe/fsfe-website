<?xml version="1.0" encoding="utf-8"?>
<html newsdate="2023-05-15">
<version>1</version>

<head>
  <title>Resoconto: la Libertà del Router dalla prospettiva degli utenti finali</title>
</head>

<body>

<h1>Resoconto: la Libertà del Router dalla prospettiva degli utenti finali</h1>

<p>
In un esaustivo sondaggio, gli utenti finali di tutta Europa hanno 
condiviso la propria esperienza sulle pratiche commerciali degli ISP a 
riguardo delle apparecchiature terminali e di come ne è impattata la 
Libertà del Router.
</p>


<figure>
<a href="https://pics.fsfe.org/uploads/original/bf/0f/6e5ec53d9b88f672793e39358dae.jpg">	
       <img src="https://pics.fsfe.org/uploads/medium/bf/0f/6e5ec53d9b88f672793e39358dae.jpg" alt="Grafico che mostra la conoscenza di base dei partecipanti"/>
       </a>
       <figcaption>Questo grafico mostra la conoscenza di base sulle tematiche relative alla Libertà del Router</figcaption>

     </figure>
 
<p>
<a href="https://download.fsfe.org/routers/rf-survey-report-2023.pdf">Con 
più di 1600 risposte, questo sondaggio omnicomprensivo (in inglese)</a> 
mostra come i provider di servizi Internet (Internet Service Provider, 
ISP) ostacolano ancora la libertà di scelta dei consumatori, esercitano 
vincoli su apparecchiature Internet e promuovono dispositivi 
proprietari, influendo negativamente sul benessere, sulla sicurezza, 
sulla privacy e sulla protezione dei dati  dei consumatori. I 
partecipanti hanno inoltre mostrato un deciso sostegno per Libertà del 
Router. La ricchezza di informazioni da loro portate ha fornito 
approfondimenti sulle limitazioni contro gli utenti che cercano di 
collegare la propria legittima attrezzatura ad Internet.
</p>

<h3>Il settore delle telecomunicazioni e gli utenti finali</h3>

<p>
“C'è Libertà del Router in Europa?”. Questa domanda era il punto di partenza per il <a href="https://download.fsfe.org/routers/rf-survey-report-2023.pdf">sondaggio 
sulla Libertà del Router</a>. Gli interessi degli utenti finali 
riflettono la necessità di avere libera scelta sulle apparecchiature 
terminali in Europa. Dal 2013, la Free 
Software Foundation Europe sta lavorando per far diventare questo 
diritto una realtà in Europa. La Libertà del Router è intesa, in un 
contesto più ampio, come <a href="/activities/deviceneutrality/index">un 
elemento fondamentale per la neutralità del dispositivo</a>, e richiede 
che gli operatori di rete debbano consentire agli utenti finali di far 
girare il Software Libero nei propri dispositivi. Il sondaggio sulla 
Libertà del Router fa parte di un'iniziativa per l'impegno della società 
civile durante i processi di attuazione nazionale della riforma UE sulla 
legge delle telecomunicazioni.
</p>


<p>
La mancanza di una ricerca completa sulla prospettiva dell'utente finale 
per quanto riguarda le apparecchiature terminali ha motivato questo 
progetto di due anni. Alla data del 22 marzo 2023, il sondaggio aveva raccolto 1652 
risposte dai consumatori di tutta Europa. L'indagine ha fatto luce su 
come gli utenti finali percepiscono la Libertà del Router, la loro 
comprensione dell'importanza di questo diritto nel contesto dei principi 
della neutralità della rete, della privacy, dell'equa concorrenza e 
della sostenibilità digitale. Il sondaggio ha anche raccolto 
informazioni sui questioni e problematiche affrontati dagli utenti 
finali quando hanno cercato di utilizzare i loro router privati per la 
connessione Internet.
</p>

<h3>La Libertà del Router affronta sfide in Europa</h3> 

<p>
Questo sondaggio fornisce dati primari sull'esperienza degli utenti 
finali non solo alla società civile e alle organizzazioni dei 
consumatori, ma anche alle autorità di regolamentazione e ai 
responsabili politici nei loro sforzi normativi. I commenti dei 
partecipanti sono stati fondamentali per comprendere gli ostacoli e le 
sfide affrontate da chiunque cerchi di utilizzare le proprie 
apparecchiature per la connessione Internet. I principali riscontri 
dell'indagine includono:
</p>

<ul> 

<li>
<strong>Limitazioni sulla libertà di scelta</strong>. Alcuni ISP 
impediscono agli utenti finali di collegare il proprio router, modem e 
apparecchiature terminali in fibra (Optical Network Terminal, ONT) alla 
rete pubblica. Ciò si osserva più intensamente nei paesi in cui la 
posizione del punto terminale della rete (Network Termination Point, 
NTP) non è regolata in una configurazione favorevole agli utenti finali.
</li> 

<li>
<strong>Dipendenza dall'ISP</strong>. Oltre a limitare la libertà di 
scelta, alcuni ISP impongono altre restrizioni che aumentano i costi di 
passaggio ad altro ISP da parte degli utenti finali, addebitano il costo 
delle attrezzature fornite e impongono sanzioni quando gli utenti finali 
utilizzano le proprie attrezzature. Il lock-in è significativamente più 
evidente sui contratti di rete in fibra (FTTH) e nei paesi in cui la 
Libertà del Router non è regolamentata.
</li>

<li>
<strong>Fornitura di dispositivi proprietari</strong>. I router, i modem 
e i dispositivi in fibra ottica (ONT) forniti dagli ISP sono 
generalmente proprietari. Gli utenti finali non possono ispezionare il 
firmware o installare un sistema operativo alternativo. Ciò è 
particolarmente problematico con connessioni FTTH, poiché nella maggior 
parte dei contratti gli utenti finali non possono cambiare l'ONT imposto 
dagli ISP.
</li>

<li>
<strong>Problematiche di sicurezza</strong>. La mancanza della Libertà 
del Router porta a conseguenze negative per la sicurezza della rete. 
Alcuni ISP non forniscono aggiornamenti di sicurezza per i loro 
dispositivi. Quando gli utenti finali non possono gestire i propri 
router, diventano più esposti a falle di sicurezza.
</li>

<li>
<strong>Pratiche commerciali e tecniche illegittime</strong>. Anche dove 
la Libertà del Router è stato stabilita dalla legislazione, gli ISP 
possono ancora ostacolare gli utenti finali nel scegliere e utilizzare i 
propri router e modem. Alcuni ISP rendono gravoso sostituire 
l'apparecchiatura dell'ISP, serve molto tempo per fornire i dati di 
login o altre credenziali di accesso, non offrono il supporto tecnico 
per la rete o minacciano gli utenti finali che utilizzano i router 
personali con la risoluzione del contratto o con penali.
</li>

</ul>

<figure>
<a href="https://pics.fsfe.org/uploads/original/df/e7/235dee8c53a5540177804372ae33.jpg">
       <img src="https://pics.fsfe.org/uploads/original/df/e7/235dee8c53a5540177804372ae33.jpg" alt="Tabella con il tipo di connessioni e l'utilizzo del router"/>
	</a>
	<figcaption>
	In questo grafico con i tipi di connessione e l'utilizzo del router si 
	può notare che, anche se la maggior parte degli abbonati DSL utilizzano 
	i propri router, quelli sulle connessioni in fibra e coassiale sono 
	ancora dipendenti dai dispositivi degli ISP.
	</figcaption>
     </figure>



<h3>Libertà del Router come richiesta politica</h3>

<p>
Oltre che una questione tecnica, <a href="/activities/routers/routers.html">la libertà delle apparecchiature 
terminali è anche una richiesta politica</a>. In tutta Europa, gli 
utenti finali hanno manifestato il loro sostegno alle politiche 
normative che salvaguardano il diritto di scegliere e utilizzare i 
propri router e modem. Più del 90% dei partecipanti è d'accordo 
nell'affermare che la Libertà del Router è la chiave per la neutralità 
della rete ed un'Internet aperta, per la sicurezza e la protezione dei 
dati, per l'equa concorrenza equa e la sostenibilità digitale. Pertanto, 
l'esito di questo sondaggio è un punto di vista fondamentale per i 
responsabili politici che regolano la Libertà del Router e per le 
organizzazioni dei consumatori che proteggono e promuovono i diritti 
degli utenti finali.
</p>


<figure>
<a href="https://pics.fsfe.org/uploads/original/f7/ba/b3eeb6363c93efb45456a6aa8e11.jpg">
<img src="https://pics.fsfe.org/uploads/original/f7/ba/b3eeb6363c93efb45456a6aa8e11.jpg" alt="Grafico con il livello di accordo dei partecipanti sui principi della Libertà del Router"/>
 </a>
<figcaption>
Questo diagramma dimostra il livello di accordo dei partecipanti sui 
principi della Libertà del Router. Più che una semplice questione 
tecnica, la Libertà del Router è una richiesta politica.
</figcaption>
</figure>


<h3>Libertà del Router e neutralità del dispositivo</h3>

<p>La Libertà del Router è il diritto degli utenti di qualsiasi fornitore 
di servizi Internet di poter scegliere e utilizzare un modem e router 
privato invece dell'attrezzatura fornita dall'ISP. <a href="/activities/deviceneutrality/index">La neutralità del dispositivo 
protegge gli utenti finali</a> contro restrizioni discriminatorie 
sull'installazione di Software Libero nei propri dispositivi. Con la 
Libertà del Router, gli utenti finali possono installare un sistema 
operativo personalizzato nel proprio dispositivo ed esercitare il 
controllo sulla tecnologia. Prendi in considerazione di <a href="https://my.fsfe.org/donate">diventare un donatore della FSFE</a>: 
aiuterai a rendere possibile il nostro impegno a lungo termine e la 
dedizione professionale nel difendere il diritto delle persone di poter 
controllare la tecnologia.
</p>



</body>
	
<tags>
 <tag key="front-page"/>
 <tag key="routers">Libertà del Router</tag>
 <tag key="policy">Politica europea</tag>
 <tag key="deviceneutrality">Neutralità del dispositivo</tag>
 <tag key="european-union">Unione Europea</tag>
</tags>



<image url="https://pics.fsfe.org/uploads/medium/97/03/7f2bd5e7a784747da719fabb74bc.png" alt="Grafico che mostra la conoscenza di base dei partecipanti"/>

<translator>Francesca Indorato e Luca Bonissi</translator>
</html>
