<?xml version="1.0" encoding="UTF-8" ?>

<html newsdate="2011-03-21">
  <head>
	  <title>FSFE accoglie favorevolmente l'azione di classe di ADUC contro Microsoft</title>
  </head>
  <body>

    <h1>FSFE accoglie favorevolmente l'azione di classe di ADUC contro Microsoft</h1>

    <p newsteaser="yes">Free Software Foundation Europe (FSFE) accoglie favorevolmente l'iniziativa a 
favore della libertà degli utenti intrapresa dell'Associazione per i Diritti
degli Utenti e Consumatori (ADUC). Il 24 gennaio 2011, ADUC
<a href="http://www.aduc.it/comunicato/class+action+contro+microsoft+aduc+deposita+atto_18653.php">ha depositato un atto
di citazione contro Microsoft </a> richiedendo alla compagnia di rimborsare
i consumatori che <a href="http://avvertenze.aduc.it/rimborsowindows/">restituiscono le licenze per il sistema operativo
Microsoft Windows preinstallato</a> sui computer appena acquistati e non
utilizzate. </p>

    <p>Nonostante quasi tutti i nuovi computer portatili e desktop siano venduti con
un sistema Windows preinstallato, Microsoft si è ripetutamente rifiutata di
rimborsare il costo delle licenze software a quei consumatori che non volessero
utilizzare il sistema. Non vi è alcuna trasparenza su quanto gli utenti paghino
per la licenza e quanto per l'hardware. Per questa ragione, FSFE considera
l'azione intrapresa da ADUC un passo importante per raggiungere maggior chiarezza
per i consumatori e per render possibile agli acquirenti di restituire le
licenze inutilizzate.</p>

    <p>"Questo abuso è andato avanti per troppo tempo", dice Giacomo Poderi,
coordinatore Italiano di FSFE. "I consumatori soffrono di una mancanza
d'informazioni, le procedure per il rimborso sono per lo più incerte o
completamente mancanti, mentre i distributori software ed hardware giocano a
scarica barile quando è ora di prendersi le responsaiblità per questa
confusione. Come risultato i consumatori sono tagliati fuori da ciò che spetta
loro." </p>

    <p>Carlo Piana, consulente legale FSFE e parte del gruppo di avvocati
rappresentanti le parti di ADUC nell'azione di classe, dice: "E' ora che i
consumatori abbiano una scelta reale. Un meccanismo di rimborso funzionante di
per sè non è sufficiente per una libera competizione nel mercato dei sistemi
operativi, ma è un primo passo necessario che va preso il prima possibile." </p>

    <p>FSFE si augura che il Tribunale di Milano giudichi ammissibile la citazione
e che l'azione di classe di ADUC sia portata a termine positivamente. Il
team italiano di FSFE offre il proprio supporto ad ADUC al fine di informare
e raggiungere il più ampio numero di consumatori che volessero avvalersi di un
proprio diritto. </p>


    <h2>Contatti</h2>

    <p>
      Free Software Foundation Europe<br/>
      Giacomo Poderi - Coordinatore Italiano<br/>
      E-Mail: <a href="mailto:italy@fsfeurope.org">italy - at - fsfeurope - dot - org</a><br/>
    </p>

    <h2>Informazioni sulla Free Software Foundation Europe</h2>

    <p>
    La Free Software Foundation Europe (FSFE) è un'organizzazione non-profit non
governativa attiva in molti paesi Europei e coinvolta in molte attività a
livello globale. L'accesso al software determina la partecipazione alla società
digitale. Per assicurare un'equa partecipazione nell'era dell'informazione,
così come la libertà di concorrenza, la Free Software Foundation Europe (FSFE)
si dedica alla diffusione del Software Libero, definito dalle libertà di
usarlo, studiarlo, modificarlo e copiarlo. Fondata del 2001, crea
consapevolezza su questi temi, proteggendo il Software Libero politicamente e
legalmente, e dando alle persone Libertà sostenendo lo sviluppo di Software
Libero, sono il tema centrale della FSFE. 
    </p>

  </body>
  <tags>
    <tag>front-page</tag>
    <tag>it</tag>
    <tag>windows tax</tag>
    <tag>aduc</tag>
    <tag>ClassAction</tag>
  </tags>
</html>
<!--
Local Variables: ***
mode: xml ***
End: ***
-->

