<?xml version="1.0" encoding="UTF-8"?>

<html newsdate="2018-11-09">

  <head>
    <title>Russische wet stelt Vrije Software tot prioriteit</title>
  </head>
  <body>
  
  <h1>Russische wet stelt Vrije Software tot prioriteit</h1>

<p newsteaser="yes">
Wetgevers zijn gekomen met   
<a href="http://asozd2.duma.gov.ru/addwork/scans.nsf/ID/15186D4536B068A54325804200466D57/$File/1187178-6.PDF?OpenElement">een wetsvoorstel</a>
dat Vrije Software op verschillende niveaus binnen de overheid van de 
Russische Federatie sterker zal maken.</p>

<p>Het voorstel is goedgekeurd door de Doema (volksvertegenwoordiging) 
van de Russische Federatie in het midden van oktober. Het vereist dat de 
publieke sector de prioriteit geeft aan Vrije Software boven propriëtaire 
alternatieven, geeft bij openbare aanbestedingen voorrang aan lokale IT-bedrijven 
die Vrije Software leveren en erkent de noodzaak om samenwerkng aan te 
moedigen met het wereldwijde netwerk van Vrije Software-organisaties 
en -gemeenschappen.</p>

<p>De tekst dwingt het prioriteit stellen aan Vrije Software boven 
propriëtaire alternatieven af door van overheden te eisen dat zij formeel 
iedere aankoop van propriëtaire software moeten verantwoorden. De aankoop 
zal als onrechtmatig worden beschouwd als er een Vrije Software-oplossing 
bestaat die tegemoetkomt aan de lijst met technische specificaties en 
standaarden. Daarnaast moeten alle IT inkoopovereenkomsten in de publieke 
sfeer geregistreerd worden in een specifiek register, inclusief details 
over de totale kwantiteit en prijs van zowel aangekochte proprietaire 
alswel Vrije Software.</p>

<p>Om het lokale bedrijfsleven aan te moedigen zullen IT-bedrijven die 
Vrije Softwareproducten en -diensten distribueren en leveren bij publieke 
aanbestedingen standaard bonuspunten ontvangen. Met deze maatregel zijn 
wetgevers van plan om de afhankelijkheid van de regering van buitenlandse 
IT-leveranciers van propriëtaire software te verminderen.</p>

<p>Ondanks het bovengestelde erkent de wet ook de universaliteit van Vrije 
Software. Zoals de wetgevers toegeven in toegevoegde verklarende notities 
is het concept "Russische Vrije Software" betekenisloos vanwege de wereldwijde 
aard van Vrije Software. De tekst erkent de noodzaak om Russische Vrije 
Softwarebedrijven te steunen om ze beter te integreren in de wereldwijde 
Vrije Softwaregemeenschappen.</p>

<blockquote>	
<p>"[...]законопроект предлагает тем самым уйти от понятия «российское СПО», 
поскольку наборы программных кодов, открытых по разного вида свободным 
лицензиям, представляют собой по сути единую мировую платформу[...]"</p>

<p>Nederlandse vertaling:</p>
<p>[...]het wetsvoorstel stelt voor om het concept van "Russische Vrije 
Software" niet in gebruik te nemen omdat de broncode die onder verschillende 
open licenties beschikbaar is in essentie een wereldwijd platform vertegenwoordigt[...]</p>
</blockquote>

<p>Een ander interessant aspect van de wet is hoe de auteurs van de wet 
zich extra hebben ingespannen om zeker te stellen dat de taal in het wetsvoorstel 
correct is. Een voorbeeld hiervan is dat alleen software met licenties die 
<a href="https://www.gnu.org/philosophy/free-sw.html">de vier vrijheden</a>
toestaan juridisch als "Vrije Software" mogen worden aangemerkt":</p>

<blockquote>

<p>"Свободное программное обеспечение (СПО) - программное обеспечение, 
имеющее открытый исходный код и распространяемое по открытым лицензиям на 
условиях специального лицензионного договора, на основании которого пользователь 
получает неограниченное право на его установку, запуск, а также свободное 
использование, изучение, распространение и изменение (модификацию) по своему 
усмотрению в любых, не запрещенных законом целях."</p>

<p>Nederlandse vertaling:</p>
<p>"Vrije Software - software die open bron is en gedistribueerd is onder 
open licenties, gebaseerd op bijzondere licentiecontracttermen, die een 
gebruiker in staat stellen om het vrij en zonder beperkingen te installeren, 
te gebruiken, te bestuderen en te wijzigen, in overeenstemming met de 
eigen behoeften en voor doelen die niet door de wet zijn beperkt."</p>
</blockquote>

<p>Ten tweede verwijst de wet iedere keer naar het beroemdste vrije 
besturingssysteem als "GNU/Linux" en dus niet simpelweg  "Linux". Dit is 
een indicatie voor een bewustzijn dat men gewoonlijk niet aantreft onder 
nationale wetgevers.</p>

<p>"Deze wet is een voorbeeld van publieke software-inkoop op de goede manier", 
zegt Polina Malaja, beleidsanalist en juridisch coördinator van de FSFE. 
"De FSFE heeft lang aan alle overheden geadviseerd om de prioriteit te 
geven aan Vrije Software en aanbevolen om alle software die wordt ontwikkeld 
door en voor de publieke sector gepubliceerd zal worden onder een Vrije 
Softwarelicentie. De auteurs van de Russische wet hebben zich gerealiseerd 
dat zonder Vrije Software overheden nooit in staat zullen zijn om te beweren 
dat zij werkelijk digitaal soeverein zijn. Andere Europese overheden 
zouden hier aandacht aan moeten schenken."</p>

</body>

<tags>
  <tag>front-page</tag>
  <tag content="beleid">Policy</tag>
  <tag content="inkoop">Procurement</tag>
</tags>
<translator>André Ockers</translator>
</html>
