<?xml version="1.0" encoding="UTF-8"?>
<html newsdate="2017-09-13">

<head>
    <title>Publiek Geld?  Publieke Code!  31 organisaties willen de openbare
    aanbesteding van software verbeteren</title>
  </head>
  <body>

  <h1>Publiek Geld?  Publieke Code!  31 organisaties willen de openbare
    aanbesteding van software verbeteren</h1>

    <p newsteaser="yes">Digitale diensten die gebruikt en aangeboden worden door
    onze overheden zijn dé cruciale infrastructuur van 21e-eeuwse democratische
    landen.  Om betrouwbare systemen op te zetten moeten overheidsinstanties
    volledig beheer hebben over de software en computersystemen in het hart van
    onze digitale infrastructuur.  Dat is op het moment echter meestal niet het
    geval vanwege beperkende softwarelicenties.</p>
    
            <div class="captioned" style="width:80%; margin: 1.5em auto;"><a href="https://publiccode.eu">
				<img src="/picturebase/miscellaneous/20170913-pmpc-logo-and-wordmark-and-url.jpg" alt="Public Money Public Code - publiccode.eu" /></a>
			</div>

    <p>Vandaag publiceren 31 organisaties
    een <a href="https://publiccode.eu/nl/openletter/">open brief</a> waarin zij
    wetgevers oproepen om wetgeving te bevorderen die vereist dat publiek
    gefinancierde software ontwikkeld voor de publieke sector openbaar
    beschikbaar gesteld moet worden onder een Vrije en Open Bron
    Softwarelicentie.  De aanvankelijke ondertekenaars betrekken CCC, EDRi, Free
    Software Foundation Europe, KDE, Open Knowledge Foundation Germany,
    openSUSE, Open Source Business Alliance, Open Source Initiative, The
    Document Foundation, Wikimedia Deutschland, en anderen; zij vragen
    individuen en andere organisaties
    om <a href="https://publiccode.eu/nl/#action">de open brief te
    ondertekenen</a>.  De open brief zal verstuurd worden aan kandidaten van de
    Duitse parlementaire verkiezingen en, gedurende de komende maanden tot de
    Europese parlementaire verkiezingen in 2019, aan andere vertegenwoordigers
    van de EU en van de EU lidstaten.</p>


    <blockquote>
    <p>"De broncode van propriëtaire software is vaak een bedrijfsgeheim en
    daarom is het aanzienlijk moeilijker om zowel opzettelijke als
    onopzettelijke veiligheidslekken in cruciale software te vinden.
    Reverse-engineering van propriëtaire software ter verbetering of ter
    versterking is een absolute noodzaak in de huidige ontwikkelomgeving, maar
    deze technische basisvereiste is in vele omstandigheden en rechtsgebieden
    illegaal. Kritische infrastructuur zoals ziekenhuizen, automobielfabrieken
    en vrachtschepen zijn dit jaar allemaal offline gebracht door fouten die
    verborgen waren in propriëtaire software, dus oncontroleerbare code is een
    blok aan het been. Overheden kunnen deze niet langer subsidiëren met
    speciale wettelijke privileges zonder extra kosten in rekening te brengen
    die geteld worden in mensenlevens.</p>

    <p>Op dit moment zijn de blauwdrukken van het leeuwendeel van onze meest
    cruciale publieke infrastructuur simpelweg niet beschikbaar voor het
    publiek. Door Vrije Software een vereiste te maken voor
    overheidsfinanciering kunnen we fouten vinden en oplossen voordat ze
    gebruikt worden om de lichten uit te schakelen in het dichtstbijzijnde
    ziekenhuis", zegt Edward Snowden, Voorzitter van de Freedom of the Press
    Foundation, over de lancering van <a href="http://publiccode.eu/nl/">"Public
    Money Public Code"</a>.</p>
    </blockquote>
    
    	  <div class="captioned" style="width:80%; margin: 1.5em auto;"><a href="https://publiccode.eu">
				<img src="/picturebase/miscellaneous/20170913-snowden-quote-PMPC.png" alt="Eward Snowden on publiccode.eu" /></a>
			</div>

    <p>Overheidsinstanties besteden jaarlijks miljoenen Euro's aan de
    ontwikkeling van nieuwe software die op hun behoeften afgestemd zijn.  De
    aanschafkeuzes van de publieke sector spelen een grote rol in het bepalen
    van welke bedrijven mogen concurreren en welke software ondersteund wordt
    door belastinggeld.  Overheden op alle niveau's hebben vaak problemen met het
    onderling delen van code, zelfs als zij zelf de volledige ontwikkeling
    gefinancierd hebben.  Bovendien hebben zij niet de mogelijkheid om
    onafhankelijke veiligheidsonderzoeken door derden uit te voeren, waardoor
    data van burgers in gevaar komt.</p>

    <blockquote><p>"We hebben software nodig die het delen van goede ideëen en
    oplossingen bevordert.  Enkel op deze manier kunnen we digitale diensten
    verbeteren voor mensen in heel Europa.  We hebben software nodig die garant
    staat voor vrijheid van keuze, toegang en concurrentie.  We hebben software
    nodig die overheden helpt om volledig beheer over hun cruciale digitale
    infrastructuur te herwinnen, zodat ze onafhankelijk kunnen worden en blijven
    van een handvol bedrijven", zegt Matthias Kirschner, voorzitter van de Free
    Software Foundation Europe.</p></blockquote>

    <p>Daarom roepen de ondertekenaars vertegenwoordigers in heel Europa op om
    hun digitale infrastructuur te moderniseren, om andere overheden, bedrijven
    of individuen de vrijheid te geven om publiek gefinancierde software te
    gebruiken, te bestuderen, te delen en te verbeteren.  Dit waarborgt tegen
    afhankelijkheid van diensten van specifieke bedrijven die beperkende
    licenties gebruiken om concurrentie te verhinderen, en verzekert dat de
    broncode beschikbaar is zodat achterdeurtjes en veiligheidslekken opgelost
    kunnen worden zonder afhankelijk te zijn van een enkele dienstverlener.</p>

    <blockquote><p>"Overheidsinstanties worden gefinancierd door belasting. Zij
    moeten ervoor zorgen dat het geld verantwoordelijk en zo efficiënt mogelijk
    besteed wordt.  Als het publiek geld is, dan zou het ook publieke code
    moeten zijn!", zegt Kirschner.</p></blockquote>

<h2>Meer informatie</h2>

<ul>
<li><a href="https://publiccode.eu/nl/openletter/">Open Brief</a></li>
<li><a href="https://publiccode.eu/nl/#action">Onderteken de Open Brief!</a></li>
<li><a href="http://download.fsfe.org/videos/pmpc/">Video (3:47) in
    verschillende formaten</a> (gelicentieerd onder CC-By 4.0 ), of ook op
    <a href="https://vimeo.com/232524527">Vimeo</a>
    en <a href="https://www.youtube.com/watch?v=iuVUzg6x2yo">Youtube</a></li>
</ul>

<h2>De eerste ondertekenaars</h2>

<ul>
  <li><a href="https://www.april.org/">April</a></li>
  <li><a href="https://ensinolivre.pt" title="Associação Ensino Livre">Associação Ensino Livre</a></li>
  <li><a href="https://ansol.org" title="Associação Nacional para o Software Livre">Associação Nacional para o Software Livre (ANSOL)</a></li>
  <li><a href="https://www.ccc.de" title="Chaos Computer Club">Chaos Computer Club (CCC)</a></li>
  <li><a href="https://couragefound.org/">Courage Foundation</a></li>
  <li><a href="https://direitosdigitais.pt/" title="D3-Defesa dos Direitos Digitais">D3-Defesa dos Direitos Digitais</a></li>
  <li><a href="https://digitalcourage.de/" title="digitalcourage">Digitalcourage</a></li>
  <li><a href="https://digitalegesellschaft.de/">Digitale Gesellschaft</a></li>
  <li><a href="https://dyne.org" title="Dyne.org Foundation">Dyne.org Foundation</a></li>
  <li><a href="https://epf.org.pl" title="ePaństwo Foundation">ePaństwo Foundation</a></li>
  <li><a href="https://edri.org" title="European Digital Rights">European Digital Rights (EDRi)</a></li>
  <li><a href="https://exposefacts.org/">Expose Facts</a></li>
  <li><a href="https://fsfe.org" title="Free Software Foundation Europe">Free Software Foundation Europe (FSFE)</a></li>
  <li><a href="https://gfoss.eu/">GFOSS</a></li>
  <li><a href="https://hackyourphd.org/" title="HackYourPhD">HackYourPhD</a></li>
  <li><a href="https://ev.kde.org" title="K Desktop Environment">KDE</a></li>
  <li><a href="http://www.lugos.si" title="Linux User Group Of Slovenia">Linux User Group Of Slovenia (LUGOS)</a></li>
  <li><a href="https://www.linuxwochen.at/" title="Linuxwochen">Linuxwochen</a></li>
  <li><a href="https://nowoczesnapolska.org.pl" title="Modern Poland Foundation">Modern Poland Foundation</a></li>
  <li><a href="http://quintessenz.at" title="quintessenz - Verein zur Wiederherstellung der Bürgerrechte im Informationszeitalter">quintessenz</a></li>
  <li><a href="https://okfn.de" title="Open Knowledge Foundation Deutschland">Open Knowledge Foundation Deutschland</a></li>
  <li><a href="http://theopenlabs.org">Open Labs</a></li>
  <li><a href="https://www.openrightsgroup.org/">Open Rights Group</a></li>
  <li><a href="http://osb-alliance.de" title="Open Software Business Alliance">Open Source Business Alliance</a></li>
  <li><a href="https://opensource.org/" title="Open Source Initiative">Open Source Initiative (OSI)</a></li>
  <li><a href="http://opensuse.org" title="openSUSE">openSUSE</a></li>
  <li><a href="https://publicsoftware.eu/">Public Software CIC</a></li>
  <li><a href="https://slat.org/" title="Software Liberty Association Taiwan">Software Liberty Association Taiwan</a></li>
  <li><a href="https://www.documentfoundation.org" title="The Document Foundation">The Document Foundation</a></li>
  <li><a href="https://wikimedia.de" title="Wikimedia Deutschland">Wikimedia Deutschland</a></li>
  <li><a href="https://xnet-x.net/" title="Xnet">Xnet</a></li>
</ul>

</body>
<tags>
  <tag>front-page</tag>
  <tag content="Publieke Code">PMPC</tag>
  <tag content="Open Brief">openletter</tag>
  <tag content="openbare aanbesteding">publicprocurement</tag>
  <tag content="digitale infrastructuur">digitalinfrastructure</tag>
</tags>
<translator>Carmen Bianca Bakker, André Ockers</translator>
</html>
