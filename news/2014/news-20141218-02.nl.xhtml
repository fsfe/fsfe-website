<?xml version="1.0" encoding="UTF-8"?>
<html newsdate="2014-12-18">

  <head>
    <title>Het werk van FSFE in 2014</title>
  </head>
<body class="article" microformats="h-entry">
  <h1 class="p-name">Het werk van FSFE in 2014</h1>

<p newsteaser="yes">Wij vormen de wereld van morgen door wat we vandaag doen. FSFE helpt 
mensen bij het begrijpen hoe technologie hun rechten en vrijheden raakt, 
en stelt hen in staat om hun eigen pad in de digitale wereld te bepalen. Lees wat we in 2014 hebben 
bereikt en waar we hierna naar toe gaan!</p>

<blockquote><p>Vrije Software is nooit eerder zo noodzakelijk geweest voor journalisten en 
activisten over heel de wereld. De FSFE helpt een wereld vorm te geven 
waar technologie ons tot dingen in staat stelt in plaats van ons te 
onderdrukken.</p>
    <cite>– Amaelle Guiton, journalist over hacker-cultuur en privacy</cite></blockquote>

<p>Ik zou met u een overzicht willen delen van het werk dat we deden 
gedurende het jaar 2014. De steun van FSFE's Fellows en donoren heeft ons meer mensen dan 
ooit doen bereiken, en heeft ons in staat gesteld om een belangrijke 
impact te hebben. Het heeft ons ook in staat gesteld om tijd en 
inspanning te investeren om FSFE effectiever te maken. In een tijd van 
ontelbare lobbygroepen vanuit het bedrijfsleven is het belangrijk dat 
uw bijdrage heeft geholpen om FSFE te houden zoals we het graag willen: 
sterk onafhankelijk en op de lange termijn georiënteerd.
</p>
 
<p>Ik hoop dat u plezier beleeft aan ons jaarlijkse overzicht. Dank u dat 
u ons helpt de wereld beter te maken!</p>

  <div id="toc">
    <ul>

      <li><a href="#telling-the-world-about-free-software">De wereld vertellen over Vrije Software</a></li>
      <li><a href="#changing-the-rules">De regels veranderen</a></li>
      <li><a href="#our-free-software-legal-work">Ons Vrije Software juridische werk</a></li>
      <li><a href="#making-fsfe-better">FSFE beter maken</a></li>
      <li><a href="#fsfes-finances">FSFE's financiën</a></li>
	<ul>
	  <li><a href="#where-fsfes-funds-come-from">Waar de fondsen van de FSFE vandaan komen</a></li>
      <li><a href="#how-we-spend-the-money">Hoe we het geld uitgeven</a></li>
	</ul>
      <li><a href="#whats-ahead-in-2015">Vooruitblik op 2015</a></li>
            
   </ul>
  </div>

<h2 id="telling-the-world-about-free-software">De wereld vertellen over Vrije Software</h2>

<p>De Vrije Software-boodschap aan zoveel mogelijk mensen overbrengen is 
een van de belangrijkste dingen die we doen bij de FSFE. Samen met 
FSFE's Fellows, vrienden en gelieerden helpen we mensen doen 
begrijpen hoe softwarevrijheid hen in staat stelt de technologie in hun 
leven in eigen hand te nemen.</p>

<p>Fellows van de FSFE zijn fantastische ambassadeurs voor 
softwarevrijheid. De Fellowshipgroep in Zürich kwam dit jaar echt tot 
leven. De groep publiceerde een gedetailleerd schrijven over de 
mogelijkheid van Zwitserse publieke lichamen om Vrije Software verder 
te verspreiden, en zette een versie van de Vrije Software Pakt-campagne 
voor lokale verkiezingen op. Deze vrijwilligers vestigden een 
landenteam in Zwitserland, hebben een eigen Vrije Software Pakt opgezet en 
brachten een publicatie uit over hun positie aangaande de OpenJustitia-zaak.
</p>

<p>Een ander team Fellows dat samen een landenteam heeft gevormd is het 
Nederlandse, dat privacy-café's en kramen op evenementen organiseert 
en lokaal de toewijding van de Fellowship versterkt.
</p>

<p>Voor de <em><a href="http://documentfreedom.org/news/2014/news-20140424-01.en.html">Document
Vrijheidsdag</a></em>-campagne van dit jaar hebben we met 
vrijwilligers uit de hele wereld samengewerkt om Open Standaarden uit te 
leggen en te promoten op 51 evenementen in 21 landen.</p>

<div class="captioned">
<img src="dfd-venezuela.jpg"/>
<p>Document Vrijheidsdag in <a href="http://documentfreedom.org/events/events.en.html#event-20140329-02">El
  Tigre, Venezuela</a></p>
</div>

<p>In München, Duitsland, had de lokale Fellowshipgroep een grote impact op 
de media gedurende de lokale verkiezingen in München dit jaar, bij het 
veiligstellen van Vrije Software door de stad tijdens politieke 
verandering. De groep gaat door met het nauwkeurig volgen van het 
politieke proces en bouwt aan verzet in de stedelijke overheid tegen het 
agressief lobby'en door sommige verkopers.</p>

<p><strong>Evenementen en conferenties</strong> zijn nog steeds de beste manier om 
persoonlijke links op te bouwen met mensen die interesse in Vrije 
Software zouden kunnen hebben. We hebben Vrije Software uitgelegd 
in praatjes, workshops, paneldiscussies, radioshows en verschillende 
keren op TV. Op veel van deze evenementen hebben Fellows van de 
FSFE onze deelname georganiseerd en de kraam bemand. Buiten de 
gebruikelijke IT-conferenties en evenementen hebben we ons bereik 
uitgebreid naar straatfestivals in München en Düsseldorf (Duitsland), 
en naar festivals en spelletjesconferenties in Wenen. Deze nieuwe 
benadering om mensen te bereiken werkte goed en we willen volgend 
jaar op veel van zulke evenementen aanwezig zijn.</p>

<p>Erg vaak vormen deze evenementen ook een mogelijkheid voor mensen 
om de hulp en de steun van FSFE te zoeken om hun eigen organisaties 
op het pad naar Vrije Software te brengen. Op deze manier hebben we 
de protestante kerk in het Duitse Rijnland geholpen om <a href="https://blogs.fsfe.org/gerloff/2014/06/30/free-software-in-the-church-from-principles-to-practice/">Vrije Software 
in haar IT-strategie op te nemen</a>, en zijn we op dit moment betrokken 
bij een vergelijkbare conversatie met de Europese Commissie en het 
Europees Parlement.</p>

<div class="captioned">
<img src="istanbul-nermin-kg.jpg"/>
<p>Turkse Document Vrijheidsdag-vrijwilliger Nermin Canik en Karsten Gerloff in Istanboel</p>
</div>


<p>Natuurlijk houden we het niet alleen bij campagnes en evenementen. 
We verspreiden iedere dag het woord over Vrije Software en helpen 
anderen om hetzelfde te doen. Vaak helpt ons geweldige team van 
vertalers ons om dit in lokale talen te doen. Gedurende 2014 is onze 
maandelijkse nieuwsbrief gemiddeld in zes talen vertaald. Dezelfde 
vrijwilligers helpen ons de FSFE-website tot in 30 talen beschikbaar te 
maken.</p>

<p>Mensen die met hun vrienden en buren over Vrije Software willen praten 
kunnen informatiepakketten bestellen op onze website. We verzenden op 
dit moment gemiddeld tien pakketten per maand. Mensen kunnen deze 
gratis <a href="http://fsfe.org/contribute/spreadtheword.html#promo-material">via onze website</a> bestellen, hoewel we natuurlijk donaties om bij te dragen aan de druk- en verzendkosten waarderen. Zowel onze 
inleidende Vrije Software-folder alswel onze F-Droid folder zijn 
beschikbaar in vijf talen. We hebben onlangs onze flyer over "e-mail 
zelfverdediging" in het Duits en Engels toegevoegd (meer talen zullen 
spoedig volgen); de vraag hiernaar is zo groot geweest dat we al drie 
keer hebben moeten herdrukken. Vrijwilligers hebben deze flyer verspreid 
op de première van de film "Citizenfour".</p>


<h2 id="changing-the-rules">De regels veranderen</h2>

<p>Regeringen maken de regels. FSFE werkt met politici en overheden en 
om er zeker van te zijn dat wetten en instituties mensenrechten en 
vrijheden op de eerste plaats stellen.</p>

<p>Voor de Europese verkiezingen in mei 2014 hielpen we de Franse 
Vrije Software-vereniging April met het
<em><a href="http://freesoftwarepact.eu">Vrije Software Pakt</a></em>. We nodigden 
kandidaten uit in die verkiezingen om het pakt te ondertekenen en vroegen 
hen zich te committeren om tijdens hun mandaat in het Europees Parlement 
Vrije Software te promoten. Veel Fellows van de FSFE hebben contact 
opgenomen met de kandidaten in hun gebied om hen dit te vragen. Op dit 
moment dienen 33 van de ondertekenaars van het pakt als leden van het 
Europees Parlement. We zullen deze inspanning voor andere verkiezingen 
herhalen. Voorbereidingen zijn op dit moment gaande voor de verkiezingen 
in Zwitserland in 2015. Als we meer hulpbronnen zouden hebben dan zouden 
we meer tijd kunnen besteden aan het achteraf volgen van de ondertekenaren 
en de contacten die we tijdens de campagnes gebruikt hebben kunnen 
gebruiken om hen te laten weten wat ze zouden kunnen doen om de situatie 
voor Vrije Software te verbeteren.</p>

<div class="captioned">
<img src="berlin-demo-eal.jpg"/>
<p>Vrije Software op straat zichtbaar maken - Berlijn</p>
</div>


<p>Om gebruikers in staat te stellen hun eigen apparaten te beheren zijn we 
doorgegaan met het opkomen voor “<em>trusted computing</em>” (betrouwbaar computeren) en
  “<em><a href="https://fsfe.org/campaigns/generalpurposecomputing/secure-boot-analysis.de.html">SecureBoot</a></em>” (veilig opstarten). We hebben dit 
onderwerp naar voren gebracht bij het Duitse Federale Kantoor voor 
Informatiebeveiliging en aan de Duitse ministeries van Economie en 
Binnenlandse Zaken. Op EU-niveau zijn we gesprekken gestart over 
alternatieven zoals CoreBoot. We willen zekerstellen dat consumenten de 
mogelijkheid hebben om alternatieve besturingssystemen te installeren 
op de apparaten die zij kopen en bezitten. Ons doel is om de vooruitgang 
die we in Duitsland hebben gemaakt te gebruiken om ook vooruitgang in 
andere Europese landen te bewerkstelligen en eindelijk eigenaren van 
apparaten het volledige beheer te bieden van hun hard- en software.</p>




<p>Als het gaat om <em>inkoop in de publieke sector</em>, hebben we hard gewerkt 
aan het verbeteren van de manier waarop de Europese Commissie 
software inkoopt, om zo mogelijkheden te scheppen voor Vrije 
Software en Open Standaarden. Gebruikmakend van het 
  “<a href="http://www.asktheeu.org/en/request/extending_or_replacing_ecs_contr">vrijheid van informatie</a>” mechanisme, van de EU en van parlementaire vragen, 
hebben we de Commissie zover gekregen dat zij <a href="http://download.fsfe.org/policy/procurement/">documenten</a>
  heeft 
vrijgegeven over de manier waarop haar contracten met Microsoft en 
andere aanbieders van niet-vrije software zijn gestructureerd. We hebben 
ook een document verkregen met daarin de hoofdlijnen van de <a href="http://download.fsfe.org/policy/procurement/201401.EC_Future_Office_Automation.pdf">desktop software strategie</a>(pdf) van de EC voor de komende jaren. Deze inspanning 
heeft de deuren geopend voor verschillende ontmoetingen met hooggeplaatste 
IT-beslissingsnemers in de Commissie en het parlement, en heeft ons in 
staat gesteld om een constructief gesprek met hen aan te gaan over de 
te nemen stappen. De Commissie heeft ons bijvoorbeeld gevraagd om 
input te leveren over de volgende versie van haar "open bron strategie".</p>

<p>De router die uw huis met het internet verbindt zou zich onder uw beheer 
moeten bevinden. Daarom hebben we de ontwikkelingen op het gebied 
van <em>verplichte routers</em> gevolgd. We hebben onze positie in een schrijven 
bepaald, en zowel <a href="https://fsfe.org/activities/routers/routers.html">de
    argumenten</a> alswel het
   <a href="https://fsfe.org/activities/routers/timeline.html">proces</a> 
in het Duits, Engels en Nederlands gedocumenteerd. We hebben andere organisaties, zoals 
de Federatie van Duitse Consumentenorganisaties, met argumenten en 
technische expertise gesteund. Het Duitse ministerie van Economische 
Zaken werkt op dit moment aan de conceptversie van een wet om vrije 
routerkeuze voor consumenten mogelijk te maken, en het verplicht stellen 
van routers te verbieden.</p>

<h2 id="our-free-software-legal-work">Ons Vrije Software juridische werk</h2>

<p>Vrijheid heeft met veel uitdagingen te maken. FSFE bouwt netwerken 
tussen mensen die het meest kunnen doen om de barrières op de 
weg naar een vrije samenleving af te breken.</p>

<p>We faciliteren 's werelds grootste netwerk van juridische experts over 
Vrije Software, met op dit moment meer dan 360 leden (omhoog van 
320 vorig jaar). Deelnemende experts komen uit een breed scala aan 
achtergronden, van bedrijfsjuridische afdelingen tot advocaten met een 
privépraktijk, en ingenieurs met juridische vaardigheden. Het netwerk 
dient het ontwikkelen en verspreiden van beste manieren ("best 
practices") om met Vrije Software om te gaan en acceptatie te vergroten. 
Verschillende deelnemers hebben de jaarlijkse bijeenkomst van het 
netwerk, de Vrije Software Legal &amp; Licensing Workshop, het beste 
evenement op haar gebied in de hele wereld genoemd.</p>

<div class="captioned">
<img src="ThereIsNoCloud.jpg"/>
<p>Onze favoriete sticker van dit jaar.</p>
</div>


<p>Dit jaar hebben we ook het Aziatische Juridische Netwerk <a href="https://fsfe.org/news/2014/news-20140314-01.en.html">gelanceerd</a> als discussieforum specifiek gericht op bedrijven in die regio, die de 
meeste hardware en ingepaste apparaten in de wereld maakt. Deze 
groep word samen met met Open Invention Netwerk en de Linux Foundation 
aangestuurd en is bedoeld om die bedrijven te helpen mee te doen met de 
wereldwijde conversatie over de beste manieren ("best practices") om met 
Vrije Software om te gaan, en hen te assisteren bij het verbeteren van 
het voldoen aan licenties.</p>

<p>Het <a href="http://fsfe.org/activities/ftf/ftf.en.html">juridische
    team</a> van de FSFE heeft opnieuw verschillende tientallen 
verzoeken om inlichtingen over copyright, licenties, handelsnamen, patenten 
en veel andere aspecten van Vrije Software afgehandeld die afkomstig waren 
van ontwikkelaren en bedrijven. Onze juridisch coordinator Matija Šuklje heeft 
ook veel directe vragen beantwoord op conferenties en evenementen, en op 
de Ljubljana CyberPipe hackerspace, waar hij een dag per week werkt.</p>

<h2 id="making-fsfe-better">FSFE beter maken</h2>

<p>Dit jaar hebben we enige tijd gespendeerd aan het herzien van de doelen 
van de FSFE, en de manier waarop we hen najagen. We hebben een 
onderzoek verricht onder belanghebbenden om meer te weten over de 
mensen die belang hebben bij de FSFE, we hebben persoonlijke gesprekken 
gevoerd met onze vrienden en gelieerden over het werk en de richting van 
de FSFE, en onze activiteiten herzien.</p>

<p>Met een kleine groep interne en externe experts hebben we een betere 
manier bedacht om het doel van de FSFE uit te leggen, die kernachtig 
de richting reflecteert die de organisatie de komende jaren zal nemen. Dit 
was een intens en erg productief intern proces. De resultaten zullen met de 
tijd beter zichtbaar worden, als de FSFE scherper word en we nog effectiever 
worden dan we al zijn.</p>

<h2 id="fsfes-finances">FSFE's financiën</h2>

<p>Deze sectie is gebaseerd op onze financiële resultaten aan het eind van Q3 
2014. FSFE-informatie over voorgaande jaren is <a href="https://fsfe.org/about/funds/index.en.html">online beschikbaar</a>. We zullen definitieve cijfers voor 2014 direct online publiceren als zij bekend 
zijn. </p>

<h3 id="where-fsfes-funds-come-from">Waar de fondsen van de FSFE vandaan komen</h3>

<p>FSFE heeft een jaarlijks budget van ongeveer 400.00 euro. 35% hiervan 
komt van Fellowship-bijdragen, 25% van sponsors voor specifieke 
activiteiten (vooral de jaarlijkse <a href="http://fsfe.org/activities/ftf/legal-conference.html">Vrije Software Legal &amp; Licensing
Workshop</a>,
  en <a href="http://documentfreedom.org">Document Vrijheidsdag</a>). 20% komt van drie grote 
donoren (Google, Linuxhotel en Red Hat), en 15% van kleinere 
zakelijke of private donaties (zie <a href="https://fsfe.org/donate/thankgnus.html">onze lijst met donoren</a>. De rest komt van bronnen zoals verkoop van artikelen, vergoedingen om te komen spreken 
enzovoort.</p>

<p>75% van het inkomen van de FSFE is niet beperkt, terwijl 25% is gebonden 
aan specifieke doelen -- vooral de bovengenoemde sponsoring.</p>

<div class="captioned">
<img src="rmll-fsfe-2014.jpg"/>
<p>FSFE's kraam op <a href="https://2014.rmll.info/">RMLL 2014</a>.</p>
</div>


<p>In totaal, komt ongeveer de helft van de fondsen van de FSFE van een 
beperkt aantal grote <a href="https://fsfe.org/donate/thankgnus.html">donoren</a>
  en sponsors (en laten we onze <a href="https://fsfe.org/donate/hardware.html">hardware
    donoren</a> niet vergeten). De andere helft komt van talloze kleine bijdragen van individuen en bedrijven, in het bijzonder door de Fellowship. Fellowship-bijdragen hebben een structurele en 
constante groei laten zien, en zijn met 164% vergroot sinds 2010. Dit is 
geweldig, omdat zij de basis vormen van de financiële onafhankelijkheid van 
de FSFE. Zij hebben daarmee tot gevolg dat zij ons in de fantastische 
positie plaatsen om met ons werk voor vrijheid verder te gaan zonder 
dat we ons zorgen hoeven te maken of onze initiatieven vervelend zouden 
zijn voor onze grote donoren.</p>

<h3 id="how-we-spend-the-money">Hoe we het geld uitgeven</h3>

<p>Deze sectie is gebaseerd op onze <a href="https://fsfe.org/about/funds/2013.en.html">financiële resultaten in 2013</a>. We zullen 
de cijfers voor 2014 direct publiceren als zij beschikbaar zijn; de 
verdeling van kosten over verschillende categorieën zal vergelijkbaar zijn 
aan die van de resultaten voor 2014.</p>

<p>Over vrijwel alle categorieën vormt onze grootste kostenfactor de salarissen 
van de staf. We hebben een fantastisch team van ervaren en toegewijde 
mensen, en door hen een salaris te betalen maken we het voor hen mogelijk om 
hun werktijd te wijden aan Vrije Software.</p>

<p>Het grootste kostendoel is publieke bewustmaking, waar we 30% van onze 
fondsen aan besteed hebben in 2013. Het meeste hiervan ging naar salarissen 
van de staf voor campagnes en algemeen werk voor publieke bewustmaking. 
De rest ging naar de deelname van de FSFE aan evenementen (vooral 
reis-gerelateerde kosten) en informatiematerialen.</p>

<p>Ongeveer 22% van onze uitgaven ging naar het FSFE juridisch werk. We hebben 
dit gebruikt om de salarissen van onze juridisch coördinator te betalen, en de 
reiskosten voor juridisch-gerelateerde evenementen. Een groot deel van onze 
uitgaven in deze categorie ging naar het organiseren van de jaarlijkse conferentie 
van het Juridisch Netwerk; we betalen de kosten van deze evenementen door 
sponsoring en ticketverkoop.</p>

<p>Ongeveer 13% van onze uitgaven in 2013 ging naar de Fellowship. Ook hier 
ging het meeste naar salarissen van onze staf die de Fellows ondersteunen 
om effectieve ambassadeur van Vrije Software te zijn. We hebben dat jaar ook 
een ontmoeting georganiseerd van Europese coördinatoren (dit word herhaald 
in 2015) en geld beschikbaar gesteld voor lokale activiteiten door 
Fellowshipgroepen.</p>

<p>Ongeveer eenzelfde deel van de uitgaven ging naar het beleidswerk van 
de FSFE. Hier is de kostenstructuur erg eenvoudig. Bijna alle fondsen die 
we uitgaven aan beleidswerk gingen naar salarissen van de staf. Het 
meeste van de rest ging naar reiskosten voor beleidswerk, met Brussel 
als de meestbezochte bestemming.</p>

<p>Ongeveer twee procent van onze kosten in 2013 waren voor artikelverkoop, 
vooral de productie (aankoop)kosten en staftijd. Natuurlijk werden deze 
kosten meer dan vergoed door het geld dat we verdienden door de 
artikelen te verkopen.</p>

<p>Ongeveer 20% van onze kosten (19.2% in 2013, om exact te zijn) ging op 
aan overheadkosten: personeelskosten voor management en administratie, 
teambijeenkomsten (we zijn een nogal verspreide organisatie), de huur van 
kantoorruimte, telefoonrekeningen, enzovoort. We zijn hard aan het proberen 
om de overheadkosten laag te houden; maar er is geen ontkomen aan 
het feit dat een organisatie als de FSFE enige mate van management en 
coördinatie nodig heeft om effectief te kunnen blijven.</p>

<h2 id="whats-ahead-in-2015">Vooruitblik op 2015</h2>

<p>Gedurende de komende maanden zal de nieuwe <em>Europese Commissie</em> de koers bepalen van haar werk voor de komende vijf jaren. Gedurende 
het afgelopen jaar hebben we een aantal verbindingen van hoog niveau 
gelegd met hooggeplaatsten in de Commissie en het parlement, en 
we popelen om hier ons voordeel mee te doen. Daarbij ontvangen wij op dit 
moment verschillende verzoeken tot inlichtingen van de staf van de 
Commissie met wie we langdurige relaties onderhouden, en die op dit 
moment in Brussel open deuren voor Vrije Software zien.</p>

<p>Het is belangrijk dat we ons werk zo snel mogelijk kunnen intensiveren 
en voordeel halen uit deze mogelijkheid om de situatie voor Vrije 
Software en Open Standaarden op EU-niveau te verbeteren. De inkoop 
van software, standaardisering, patenten en soeverein gebruik van 
apparaten zijn kernonderwerpen voor ons beleidswerk.</p>

<p>We willen <em>meer mensen bereiken</em>, en meer plaatsen bezoeken waar mensen 
nog niets weten over Vrije Software. Daarom zullen we FSFE's netwerk 
van lokale vrijwilligers en Fellowshipgroepen verder versterken. We hebben 
het plan om in 2015 aanwezig te zijn op straatfestivals en andere evenementen 
waarop tot nu toe nog niemand Vrije Software heeft gepromoot. We hebben 
onze folders, stickers en andere gedrukte informatiematerialen in het 
afgelopen jaar sterk verbeterd. Nu willen we ze vertalen in meer talen en 
haar verspreiding in bibliotheken, bioscopen, winkels en andere plaatsen 
uitbreiden.</p>

<p>Op de lange termijn willen we er zeker van zijn dat iedereen die in Europa 
hoort over Vrije Software gemakkelijk een persoon met kennis hierover 
dichtbij kan vinden om te helpen bij het vinden van hun pad. Daarom zullen 
we de focus leggen op het <em>steunen van lokale activiteiten</em> op verschillende 
manieren. Voor de Europese coördinatoren van de FSFE vrijwilligersteams 
bereiden we een workshop voor om hen en hun teams te helpen om meer 
effectieve activisten te worden. We zullen activisten in staat stellen om 
Fellowshipgroepen op andere plaatsen te bezoeken, hun vaardigheden te 
verbeteren, en hun ervaringen te delen. En we zullen ons promotiemateriaal 
in nog meer talen beschikbaar stellen.</p>

<p>Terwijl we ons voorbereiden om deze uitdagingen aan te gaan, zijn we 
dankbaar voor uw steun en uw meedogenloze passie voor vrijheid!</p>

<p>Hoogachtend,<br />
  Karsten Gerloff <br />
  Voorzitter, Free Software Foundation Europe
</p>
</body>

<tags>
<tag content="rapport">Report</tag>
<tag content="voorpagina">front-page</tag>
</tags>
<author id="gerloff" />
<var>&lt;translator&gt;<em>André Ockers</em>&lt;/translator&gt;</var>
</html>
