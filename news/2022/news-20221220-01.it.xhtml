<?xml version="1.0" encoding="UTF-8"?>
<html newsdate="2022-12-20">
<version>1</version>

<head>
  <title>La FSFE assume un/una coordinatore/coordinatrice d'ufficio</title>
</head>

<body>

<h1>La FSFE assume un/una coordinatore/coordinatrice d'ufficio</h1>

<p>Cerchiamo una persona per la coordinazione dell'ufficio di Berlino a tempo indeterminato 25-35 ore a settimana. Nel nostro team, sarà la spina dorsale delle nostre operazioni amministrative. La nostra candidatura ideale dovrebbe avere esperienza in amministrazione d'ufficio, segreteria, organizzazione di eventi o altri ruoli amministrativi. 
</p>

<h2>Informazioni sulla FSFE</h2>

<p>
  La Free Software Foundation Europe è una organizzazione benefica che dà agli utenti i mezzi per controllare la tecnologia. Il software coinvolge profondamente tutti gli aspetti della nostra vita ed è importante che la tecnologia ci dia più potere anziché limitarci. Il <a
  href="/freesoftware/">Software Libero</a> garantisce a tutti il diritto di usare, studiare, adattare e condividere il software. Questi diritti aiutano a sostenere altre libertà fondamentali come la libertà di parola, la libertà di stampa e la privacy.
</p>

<p>La FSFE aiuta le persone e le organizzazioni a comprendere come il Software Libero contribuisca alla libertà, alla trasparenza e all'autodeterminazione. La FSFE rafforza i diritti degli utenti rimuovendo gli ostacoli che frenano l'utilizzo del Software Libero, incoraggia le persone ad usare e sviluppare Software Libero, e fornisce risorse per consentire a chiunque di promuovere ulteriormente il Software Libero in Europa. </p>

<p>Ci occupiamo di <a href="/activities/">molte attività</a> in ambito legale, economico, politico e tecnico nel campo del Software Libero. Il nostro lavoro è reso possibile da una comunità di volontari, sostenitori, donatori, e da uno staff. 
</p>

  <figure>
    <img
      src="https://pics.fsfe.org/uploads/medium/6a/ba/863f3dbd7fdfd6ffbd24c64f38af.jpg"
      alt="Lo staff della FSFE all'SFSCon 2022 a Bolzano, Italia" />
  </figure>

<p>Siamo un team di volontari e dipendenti distribuiti in tutto il mondo, dediti e uniti nello spirito nel dare agli utenti i mezzi per controllare la tecnologia. Sappiamo che occorrerà molto tempo per realizzare la nostra missione, ma sappiamo che possiamo realizzarla insieme e con perseveranza passo dopo passo. Come organizzazione attenta alla famiglia, possiamo offrire orari di lavoro flessibili.
</p>


<h2 id="main-responsibilities">Principali responsabilità</h2>

<ul>
  <li>Revisione dei documenti finanziari, loro preparazione per il bilancio, e archiviazione generale (principalmente elettronica).</li>
  <li>Comunicazione con il nostro servizio per gli stipendi, con l'assicurazione sanitaria, con la banca, con le assicurazioni e altre agenzie.</li>
  <li>Gestione dei fornitori, dei (ri-)ordini, dell'organizzazione, della fatturazione, della spedizione e dell'inventario per del nostro materiale informativo e dei nostri prodotti in vendita.</li>
  <li>Gestire le attrezzature dell'ufficio inclusa l'organizzazione del materiale piccolo e grande, fare l'inventario e gestione delle chiavi.</li>
  <li>Pagare fatture, stipendi e le richieste per le spese di viaggio.</li>
  <li>Emettere le fatture e monitorare i relativi pagamenti.</li>
  <li>Organizzare, archiviare e stampare i documenti organizzativi quando occorre.</li>
  <li>Preparare resoconti e presentazioni finanziarie.</li>
  <li>Aiutare a migliorare costantemente i nostri processi amministrativi.</li>
</ul>

<h2 id="qualifications">Qualifiche</h2>

<ul>
  <li>Comprovata esperienza come amministratore, assistente amministrativo, coordinatore d'ufficio o altri ruoli correlati.</li>
  <li>Conoscenza base del diritto contabile e fiscale.</li>
  <li>La conoscenza e l'esperienza nella comprensione del lato finanziario del settore benefico no-profit sono un vantaggio.</li>
  <li>Fluente tedesco scritto e parlato, padronanza intermedia dell'inglese scritto e parlato; la conoscenza di altre lingue europee è benvenuta.</li>
  <li>La conoscenza di come gestire la parte amministrativa di progetto con finanziamento UE è un plus.</li>
  <li>Familiarità con strumenti per la gestione d'ufficio (strumenti di Software Libero sono un plus).</li>
</ul>

  <figure>
    <img
      src="https://pics.fsfe.org/uploads/medium/59/77/a6f3026662736d1fbab6e3902aec.jpg"
      alt="Due membri dello staff del team finanziario contano i soldi durante l'inventario" />
  </figure>

<h2 id="attitude">Attitudini</h2>

<p>Cerchiamo un membro del team affidabile, ben organizzato e puntuale con l'attitudine a risolvere i problemi e un occhio particolare per i dettagli che voglia rafforzare la nostra struttura amministrativa a Berlino, in modo che molte persone nella FSFE possano continuare a dare agli utenti i mezzi per controllare la tecnologia.
</p>

  <figure>
    <img
      src="https://pics.fsfe.org/uploads/medium/f950c5bdd4accb6f9082f91f06a8f882.jpg"
      alt="Fotografia del nostro scaffale con materiale promozionale nell'ufficio" />
  </figure>

<h2 id="apply">Come candidarsi</h2>

<p>Per candidarti, invia per email una presentazione di una pagina al massimo – includendo le ore desiderate per settimana e quando puoi iniziare – e un CV di massimo due pagine (viene accettato solo in formato PDF) all'indirizzo <email mailto="yes">jobs@fsfe.org</email>, con oggetto "organisational wizard". Non includere tue foto nella candidatura.
</p>

<p>I tuoi dati personali saranno cancellati 3 mesi dopo la scelta della candidatura. La data ultima utile per candidarsi è <em>domenica 15 gennaio
  2023</em>.
</p>

<p>Il Software Libero è per servire tutti a prescindere dall'età, dall'abilità o disabilità, dall'identità di genere, dal sesso, dalla razza, dalla nazionalità, dalla religione o dall'orientamento sessuale. Perciò incoraggiamo candidature da qualsiasi contesto e promettiamo di valutare tutte le candidature in base al merito, senza tener conto delle caratteristiche sopra elencate. Per promuovere la diversità e l'uguaglianza nella comunità del Software Libero, per candidature di ugual valore, daremo la preferenza ai candidati identificati come parte di una demografia tradizionalmente emarginata a riguardo della tecnologia.
</p>

</body>

<tags>
  <tag key="front-page"/>
  <tag key="internal">Interno FSFE</tag>
  <tag key="career">Posto di lavoro</tag>
</tags>

<image url="https://pics.fsfe.org/uploads/medium/f5/3b/b98dc3986fbb6ef00d0cc12073ab.jpg" alt="Due membri dello staff del team finanziario contano i soldi durante l'inventario."/> 

</html>
