<?xml version="1.0" encoding="UTF-8"?>
<html newsdate="2016-03-02" type="newsletter">
<head>
	<title>Ενημερωτικό Δελτίο FSFE - Μάρτιος 2016</title>
</head>
<body class="newsletter article" microformats="h-entry" id="nl-201603">
	<h1 class="p-name">Ενημερωτικό Δελτίο FSFE - Μάρτιος 2016</h1>

<h2 id="i-love-free-software-day-2016">Ημέρα "Λατρεύω το Ελεύθερο Λογισμικό" 2016</h2>

<p newsteaser="yes">Για 6η συνεχόμενη φορά ζητήσαμε από όλους να εκφράσουν την ευγνωμοσύνη και εκτίμησή τους απέναντι στους συνεργάτες του Ελεύθερου Λογισμικού την ημέρα του Αγίου Βαλεντίνου. Ρίξτε μια ματιά στην φετινή μας έκθεση #ilovefs 2016 και δείτε<a href="https://fsfe.org/news/2016/news-20160222-01.en.html">ποιους αναγνωρίσαμε φέτος ανάμεσα από αναρίθμητες δημοσιεύσεις σε blog, φωτογραφίες, έργα τέχνης, memes, προσωπικές σημειώσεις και άλλα πολλά</a>. Μην ξεχάσετε να σημειώσετε την 14η Φεβρουαρίου του επόμενου χρόνου ως μέρα "Λατρεύω το Ελεύθερο Λογισμικό" προκειμένου να συνεχίσουμε αυτή την όμορφη παράδοση αναγνώρισης ανθρώπων αλλά και σκληρής δουλειάς από όσους βρίσκονται πίσω από το Ελεύθερο Λογισμικό. Ευχαριστούμε όλους τους συμμετέχοντες που βρήκαν το χρόνο να πουν "ευχαριστώ" και που βοήθησαν στην επιτυχία του #ilovefs 2016!</p>

<h2 id="no-cloud-went-viral">Το "No cloud" έκανε θραύση</h2>

<p>Ακριβώς πριν την ημέρα "Λατρεύω το Ελεύθερο Λογισμικό", <a href="http://blogs.fsfe.org/mk/the-reddit-effect-more-orders-in-24-hours-than-usually-in-6-months/">εξαιτίας μιας αυθόρμητης ανάρτησης στο Reddit, δεχτήκαμε πάνω από 200 παραγγελίες προωθητικού υλικού</a> μέσα σε 48 ώρες. Συγκριτικά, το 2015 είχαμε περίπου 370 παραγγελίες συνολικά. Μετά από 24 ώρες είχαμε περισσότερες παραγγελίες από όσες έχουμε συνήθως σε διάστημα 6 μηνών. Η πλειοψηφία των παραγγελιών αφορούσαν υλικά "no cloud", αλλά πέρα από αυτό πολλοί ήταν και αυτοί που παρήγγειλαν το φυλλάδιά μας με τις βασικές πληροφορίες για το Ελεύθερο Λογισμικό, το GnuPG, και το F-Droid.</p>

<h2 id="european-free-software-policy-meeting-2016">Ευρωπαϊκή Συνάντηση 2016 για την Πολιτική του Ελεύθερου Λογισμικού</h2>

<p>Στα τέλη του Ιανουαρίου οργανώσαμε, μαζί με το Open Forum Europe, 
<a href="https://fsfe.org/news/2016/news-20160205-01.en.html">μια προ-FOSDEM συνάντηση πολιτικής στις Βρυξέλλες μαζί με τις ενεργές ομάδες Ελεύθερου Λογισμικού από την Ευρώπη</a>. Ο σκοπός της συνάντησης ήταν να μάθουμε για τις δραστηριότητες των υπολοίπων και να ανταλλάξουμε απόψεις, με έμφαση στα έργα που αφορούν τη δημόσια πολιτική. Συνολικά, 19 οργανισμοί συμμετείχαν στη συνάντηση. Επιπρόσθετα, η Julia Reda, μέλος του Ευρωπαϊκού Κοινοβουλίου, και ένα αντιπρόσωπος του τμήματος IT της Ευρωπαϊκής Επιτροπής, ο Pierre 
Damas, παρευρέθηκαν στη συνάντηση προκειμένου να παρουσιάσουν τα έργα των Ευρωπαϊκών ιδρυμάτων στο χώρο του Ελεύθερου Λογισμικού.</p>

<h2 id="out-of-the-community">Εκτός κοινότητας</h2>

<ul>
<li><p>Ο Φεβρουάριος ήταν αφιερωμένος στις γλυκές εκδηλώσεις αγάπης στο Ελεύθερο Λογισμικό στα πλαίσια της ημέρας #ilovefs. Ρίξτε μια ματιά στην παραπάνω έκθεσή μας #ilovefs 2016 για περισσότερες πληροφορίες σχετικά με τις διαφορετικές αναρτήσεις, και εμπνευστείτε για τους εορτασμούς της επόμενης χρονιάς ακολουθώντας
<a href="https://blogs.fsfe.org/floriansnow/2016/02/13/make-your-own-personal-banner-for-i-love-free-software-day/">την ιδέα του Florian Snow όσον αφορά στα DIY #ilovefs πανό</a>.</p></li>

<li><p>Ο Paul Boddie συνδύασε "retrocomputing" με τη γλώσσα προγραμματισμού Python και έγραψε πώς να <a href="https://blogs.fsfe.org/pboddie/?p=1233">δημιουργείς Python προγράμματα γρηγορότερα με Shedskin</a>.</p></li>

<li><p>Ο Marcus Moeller έδωσε συμβουλές σχετικά <a href="https://blogs.fsfe.org/mmoeller/2016/02/03/getting-started-with-gnu-social/">με το πώς να ξεκινήσεις με το ενωμένο σε συνομοσπονδία κοινωνικό δίκτυο "GNU social"</a>.</p></li>

<li><p>Ο Björn Schießle αναλογίστηκε το μέλλον του GitHub και 
<a href="http://blog.schiessle.org/2016/02/12/the-next-generation-of-code-hosting-platforms/">την επόμενη γενιά των πλατφόρμων εξυπηρέτησης κώδικα</a>.</p></li>
</ul>

<h2 id="what-else-have-we-done">Τι άλλο έχουμε κάνει;</h2>

<ul>
<li><p>Μετά την υιοθέτηση από το Ευρωπαϊκό Κοινοβούλιο της με δικής τους πρωτοβουλία έκθεσης "Towards a Digital Single Market" που περιελάμβανε αρκετά θετικές αναφορές στην αύξηση της χρήσης του Ελεύθερου Λογισμικού στο δημόσιο τομέα, αποδείχτηκε ότι η έννοια του "ελεύθερου" χάθηκε στη μετάφραση. Συγκεκριμένα, η Ιταλική μετάφραση της έκθεσης αναφέρεται στο Ελεύθερο Λογισμικό ως "gratis", όπως στην δωρεάν μπύρα, αντί για "libre", όπως στην ελευθερία. 
Ζητήσαμε από το προσωπικό του μέλους του Ευρωπαϊκού Κοινοβουλίου Julia Reda 
να μας βοηθήσουν και να τραβήξουν την προσοχή των συντακτών της έκθεσης για το λάθος αυτό. 
<a href="http://blogs.fsfe.org/mk/now-italian-european-parliaments-dsm-report-speaks-about-freedom-not-price/">Το λάθος διορθώθηκε και η Ιταλική μετάφραση της έκθεσης πλέον αναφέρεται νόμιμα στην ελευθερία του λογισμικού, και όχι στην τιμή του</a>.</p></li>

<li><p>Έχουμε απλοποιήσει πολλές από τις εσωτερικές μας λειτουργίες: δεν είναι πλέον απαραίτητο για κάποιον που μας βοηθάει με τις ιστοσελίδες μας ή μέσα από άλλες ομάδες να δημιουργήσει λογαριασμό guest στα συστήματά μας. Αντ’ αυτού θα εγγράφονται πλέον στο ίδιο σύστημα με τους Συνεργάτες μας. Μπορεί να μην ακούγεται αρκετό, αλλά είναι μια επανάσταση στην απλοποίηση για την οποία είμαστε πολύ ευτυχείς. Διαβάστε για το πώς μπορείτε κι εσείς 
<a href="https://fsfe.org/contribute/">να συνεισφέρετε στο έργο μας.</a></p></li>

<li><p>Δημοσιεύσαμε μια <a href="https://fsfe.org/news/2016/news-20160224-01.en.html">έκθεση σχετικά με τα έργα μας το 2015</a>. Από την εκπαίδευση του κόσμου σχετικά με τη χρήση εργαλείων κρυπτογράφησης για τα email τους, έως την αλλαγή κατεύθυνσης της πολιτικής σε Ευρωπαϊκό επίπεδο, το FSFE δούλεψε σκληρά το 2015 προκειμένου να δώσει στους χρήστες τη δυνατότητα να ελέγξουν την τεχνολογία. Είδαμε μεγάλη εξέλιξη στο πώς δουλεύουμε, και ολοκληρώσαμε τη χρονιά θετικά, με πολλά να αναμένονται μέσα στο 2016. Θέλουμε να σας ευχαριστήσουμε όλους που μας βοηθάτε να κάνουμε τον κόσμο ένα καλύτερο μέρος!</p></li>

<li><p>Όπως αναφέρθηκε και στο προηγούμενο ενημερωτικό δελτίο, συνεργαστήκαμε με τους KDE, 
Qt, VideoLAN και άλλους που οργανώνουν το QtCon 2016 στο Βερολίνο στις 2-4 Σεπτέμβρη 2016. 
Θα δράξουμε της ευκαιρίας να διοργανώσουμε ένα FSFE summit κατά τη διάρκεια του 
QtCon, με λεπτομέρειες που θα ανακοινωθούν στο μέλλον.</p></li>
</ul>

<h2 id="take-action">Ανέλαβε δράση</h2>

<p>Ακόμα έχουμε πάρα πολλά αυτοκόλλητα "no cloud" και άλλο ενημερωτικό υλικό σε απόθεμα! Βοηθήστε μας να διαδώσουμε την ελευθερία του λογισμικού στην τοπική σας κοινότητα
<a href="https://fsfe.org/contribute/spreadtheword.en.html">παραγγέλνοντας τα φυλλάδιά μας, αυτοκόλλητα, καρτ ποστάλ και αφίσες</a>.</p>

<h2 id="good-free-software-news">Θετικά νέα για το Ελεύθερο Λογισμικό</h2>


<p>Η Γαλλική κυβέρνηση αναθεωρεί την εν ενεργεία σύμβαση της για την ενίσχυση του Ελεύθερου Λογισμικού, που υπογράφηκε το 2011, και <a href="https://joinup.ec.europa.eu/community/osor/news/france-involves-public-draft-support-contract">που ζητά από τις κοινότητες Ελεύθερου Λογισμικού και το κοινό να τους βοηθήσουν στη σύνταξη του σχεδίου της επόμενης πολυετούς σύβασης για τις υπηρεσίες και στήριξη του Ελεύθερου Λογισμικού.</a> Εν τω μεταξύ, το Γαλλικό Κοινοβούλιο έχει
 <a href="https://joinup.ec.europa.eu/community/osor/news/france-assembly-encourages-use-free-software">εγκρίνει ένα πρώτο σχέδιο νόμου για την Ψηφιακή Δημοκρατία, το οποίο προωθεί τη χρήση Ελεύθερου Λογισμικού από τη δημόσια διοίκηση, και αναγνωρίζει τον πηγαίο κώδικα του λογισμικού που αναπτύχθηκε από ή για τη δημόσια διοίκηση ως δημόσια πληροφορία</a>. Τα σχολεία στην πρωτεύουσα της Εσθονίας, Tallinn, <a href="https://joinup.ec.europa.eu/community/osor/news/tallinn-schools-piloting-open-source-software">μεταφέρονται σταδιακά στο Ελεύθερο Λογισμικό μετά από απόφαση της Διοίκησης της πόλης για τη μετάβαση στο Ελεύθερο Λογισμικό</a> τον Ιανουάριο του 2015. Μέχρι το Σεπτέμβριο του 2015, περισσότεροι από 4000 χώροι εργασίας και laptops σε 50 σχολεία της Tallinn λειτουργούν με Ελεύθερο Λογισμικό. Στη Γερμανία, <a href="https://joinup.ec.europa.eu/community/osor/news/open-source-largest-german-pension-fund">η Ομοσπονδιακή Ασφάλιση Συντάξεων, η οποία είναι η μεγαλύτερη στη χώρα, αυξάνει τη χρήση Ελεύθερου Λογισμικού με τη δημοσίευση μιας πρόσκλησης υποβολής προσφορών για τις υπηρεσίες τους που βασίζονται σε Ελεύθερο Λογισμικό</a>.</p>

<p>Ευχαριστούμε όλους τους
<a href="/contribute/contribute.html">Εθελοντές</a>
,
<a href="http://fellowship.fsfe.org/join">Συνεργάτες</a>
και τους
<a href="/donate/thankgnus.html">εταιρικούς δωρητές</a>
που καθιστούν το έργο μας εφικτό,</p>

<p>οι συντάκτες σας Polina Malaja και Jonas Öberg <a href="/index.html">FSFE</a></p>
</body>

<sidebar promo="about-fsfe"/>
<date>
	<original content="2016-03-02"/>
</date>
<followup>δωρείστε</followup>
<tags>
  <tag content="ενημερωτικό δελτίο">newsletter</tag>
</tags>

</html>
