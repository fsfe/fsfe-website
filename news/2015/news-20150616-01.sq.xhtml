<?xml version="1.0" encoding="UTF-8"?>

<html newsdate="2015-06-16">
  <version>1</version>


	<head>
    <title>FSFE-ja mirëpret adoptimin e raportit mbi të drejtat e kopjimit në komitetin JURI në Parlamentin Europian</title>
	</head>

    <body>
      <h1>FSFE-ja mirëpret adoptimin e raportit mbi të drejtat e kopjimit në komitetin JURI në Parlamentin Europian</h1>
		
		<p>Si një hap të rëndësishëm drejt modernizimit të ligjeve
mbi të drejtat e kopjimit në BE, komiteti i Çështjeve Ligjore
i Parlamentit Europian pranoi të martën një raport mbi Direktiva
Rreth të Drejtave të Kopjimit nga eurodeputetja Julia Reda. </p>

<p>
Duke e pranuar raportim me 23 vota pro dhe 2 kundër, komiteti
i kërkon Komisionit Europian të shohë mundësinë e një numri
përditësimesh të rëndësishme të të drejtave të kopjimit, teksa
punon për një rishikim të Direktivave të BE-së mbi të Drejtat e Kopjimit.
</p>

<p><blockquote>
  "Në një botë të ndërtuar mbi informacionin, ligjet mbi 
  të drejtat e kopjimit janë të rëndësishëm për t’u dhënë
  formë rrugëve sipas të cilave jetojmë dhe punojmë," thotë
  Karsten Gerloff, presidenti i FSFE-së. "Shpresojmë që
  eurodeputetët t’i forcojnë më tej të drejtat e përdoruesve,
  kur raporti të kalojë në votë plenare."</blockquote></p>
<p>
FSFE-ja,
   që <a href="/news/2015/news-20150605-02.html">ka dhënë
   mendimet e veta</a> për eurodeputetët në komitetin Çështjeve Ligjore
   përpara votimit, e sheh raportin e pranuar si pozitiv në përgjithësi.
   Komiteti në përgjithësi e përkrahu idenë se përjashtimet nga dhe
   kufizimet e të drejtave të kopjimit do të duhej të zbatoheshin
   njësoj në Internet dhe jashtë tij. Eurodeputetët votuan në favor
   të lejimit të autorëve që të mund t’i kalojnë drejtpërsëdrejti
   veprat e tyre në pronësi publike.
</p>
<p>
Komiteti JURI ka ndryshuar gjuhën, duke deklaruar se masat teknologjike
të tilla Administrimi Dixhital i Kufizimeve (DRM) nuk duhet t’i pengojë
përdoruesit të përfitojnë nga përjashtime dhe kufizime të të drejtave 
të kopjimit. Sidoqoftë, raporti i adoptuar lë jashtë masa konkrete të cilat
do të bënin të mundur që njerëzit të mund t’i gëzoheshin faktikisht përdorimit
të plotë të veprave që kanë blerë.
</p>

<p>
Në anën negative, tekstit të adoptuar sot i mungojnë disa gjëra të rëndësishme.
Nuk përmban një deklaratë eksplicite se për hiperlidhjet nuk kërkohet
licencë të drejtash kopjimi, kështu që ky element bazë mbi të cilin ngrihet
Interneti mbetet i rrezikuar. 
</p>
<p>
Propozimi i Reda-s për një "normë të hapur" e ngjashme me konceptin "fair use" në
ShBA është dobësuar ndjeshëm. Mënyra e të shprehurit e përdorur rreth shfrytëzimit
të teksteve dhe të të dhënave është fatkeqësisht e dykuptimtë. FSFE-së i vjen
gjithashtu keq për fshirjen e gjuhës që bënte një dallim të qartë mes pronësisë
materiale dhe "pronësisë intelektuale".
</p>
<p>
Eurodeputetët kanë ende mundësi të parashtrojnë shtesa për raportin. Parlamenti Europian
ka në plan të mbajë një seancë plenare për votimin e raportit më 9 korrik.
</p>
    </body>
    
    
    <tags>
        <tag key="front-page"/>
		<tag key="drm">DRM</tag>
		<tag key="policy">Policy</tag>
		<tag key="european-parliament">Parlamenti Europian</tag>
		<tag key="public-administration">Administrata Publike</tag>
    </tags>
</html>
