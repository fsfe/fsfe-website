<?xml version="1.0" encoding="UTF-8"?>
<html newsdate="2022-11-04">
<version>1</version>
<head>
 <title>Il concorso di programmazione Youth Hacking 4 Freedom lancia la seconda edizione</title>
</head>

<body>

<h1>Il concorso di programmazione Youth Hacking 4 Freedom lancia la seconda edizione</h1>

<p>Sono aperte le registrazioni per la seconda edizione del concorso "Youth Hacking 4 Freedom", il concorso hacking della FSFE per gli adolescenti di tutta Europa. Questa gara offre ai giovani tra i 14 e i 18 anni l'opportunità di sfidarsi, incontrare persone che la pensano allo stesso modo e vincere premi in denaro.</p>

 <img src="https://pics.fsfe.org/uploads/original/d7/7d/2436638ab32b3e19877ee74f73d8.png" alt="La registrazione per YH4F è aperta fino al 31 dicembre 2022"/>

<p>La Free Software Foundation Europe (FSFE), un'associazione benefica europea che dà agli utenti i mezzi per controllare la tecnologia, sta per lanciare la seconda edizione del concorso di programmazione "Youth Hacking 4 Freedom" (YH4F). <a href="/activities/yh4f/">La registrazione è aperta</a> fino al 31 dicembre, dopo la quale partirà la fase di codifica per 6 mesi fino alla fine di giugno 2023.
</p>

<p><a href="/activities/yh4f/">YH4F</a> punta ad ispirare le giovani generazioni dando loro la possibilità di smanettare su un progetto software in modo equo e divertente, mentre incontrano altri giovani sviluppatori e sviluppatrici da tutta Europa. I vincitori riceveranno un premio in denaro e un viaggio di due giorni a Bruxelles con altri hacker per la cerimonia di premiazione.
</p>

<p>La prima edizione del concorso è stata un enorme successo con un'ampia partecipazione e progetti vincenti ben codificati. Si sono registrate per il concorso oltre un centinaio di persone provenienti da 25 diversi paesi e, dopo la fase di codifica durata cinque mesi, sono stati presentati 35 progetti. I <a href="/news/2022/news-20221004-01.html">sei progetti vincitori</a> sono stati <a href="https://edugit.org/Piperakis/SignTrack">una trascrizione del linguaggio dei segni</a>, <a href="https://github.com/puuiixx/SmartTableAssistant">un robot da tavolo smart</a>, <a href="https://github.com/aspinwall-ui/aspinwall">un assistente personale</a>, <a href="https://edugit.org/ateraeva/musiccompanion ">un tutorial per la musica</a>, <a href="https://github.com/marchellodev/sharik">un programma di condivisione file</a>, e <a href="https://edugit.org/HGEpro/LibreHomework">una programmazione per i compiti a casa</a>. Tutti i programmi sono rilasciati con una licenza di Software Libero, che garantisce a tutti il diritto di usarli, capirli, condividerli e migliorarli.
</p>

<p>«Prendere parte a questo concorso è stato per me un grande passo dal momento che non avevo mai programmato nulla prima di allora e non sapevo come fare. Durante il progetto ho imparato molto dei concetti della programmazione, come potevo implementare i moduli e in generale la programmazione con il linguaggio Python», spiega Ekaterina, una delle vincitrici della prima edizione del concorso YH4F.</p>
<p>Per partecipare alla seconda edizione del concorso YH4F, occorre avere tra i 14 e i 18 anni e vivere in un paese europeo. Il concorso YH4F include un evento di lancio online durante il quale il team della FSFE presenterà il concorso e risponderà alle domande che verranno fatte a riguardo del concorso. I partecipanti possono mettere tutta la loro immaginazione al concorso dal momento che qualsiasi software può essere codificato, basta che sia Software Libero. Il progetto software può quindi essere un programma isolato scritto da zero, o la modifica e la combinazione di programmi esistenti. Ogni cosa è benvenuta! I partecipanti avranno inoltre la possibilità di seguire il lavoro degli altri e scambiarsi le idee a vicenda.</p>
<p>Dopo sei mesi di codifica, dall'inizio di gennaio fino alla fine di giugno, i partecipanti presenteranno i loro progetti per essere valutati da una indipendente <a href="/activities/yh4f/jury.html">giuria di esperti</a>.</p>
<blockquote>
In breve:
<ul>
	<li>I partecipanti devono avere tra i <strong>14 e i 18 anni</strong> e devono registrarsi su <a href="https://yh4f.org">yh4f.org</a></li>
	<li>Le registrazioni sono aperte fino al <strong>31 dicembre 2022</strong></li>
	<li>Il periodo di codifica sarà tra l'<strong>1 gennaio 2023 e il 30 giugno 2023</strong>.</li>
	<li>Ai sei vincitori verranno assegnati <strong>premi in denaro</strong> (4096€,
	2048€ e 1024€) e un viaggio a Bruxelles.</li>
	<li>Il concorso sarà online. La cerimonia di premiazione si terrà a Bruxelles.</li>
	</ul>
</blockquote>

<p>Il YH4F è reso possibile grazie al gentile supporto finanziario di Reinhard Wiesemann, Linuxhotel, e Vielrespektzentrum.</p>
<p>Nel sito web <a href="/activities/yh4f/">yh4f.org</a> puoi trovare tutte le informazioni che servono, come il progesso, i criteri di idoneità, e le <a href="/activities/yh4f/faq.html">FAQ</a>. Puoi anche utilizzare le illustrazioni del nostro dedicato pacchetto multimediale quando condividi la notizia del concorso.</p>

<h2>Informazioni sulla Free Software Foundation Europe</h2>
<p>La Free Software Foundation Europe è una organizzazione benefica che dà agli utenti i mezzi per controllare la tecnologia. Il software coinvolge profondamente tutti gli aspetti della nostra vita ed è importante che la tecnologia ci dia più potere anziché limitarci. Il Software Libero garantisce a tutti il diritto di usare, studiare, adattare e condividere il software. Questi diritti aiutano a sostenere altre libertà fondamentali come la libertà di parola, la libertà di stampa e la privacy.</p>
<p>La FSFE aiuta le persone e le organizzazioni a comprendere come il Software Libero contribuisca alla libertà, alla trasparenza e all'autodeterminazione. La FSFE rafforza i diritti degli utenti rimuovendo gli ostacoli che frenano l'utilizzo del Software Libero, incoraggia le persone ad usare e sviluppare Software Libero, e fornisce risorse per consentire a chiunque di promuovere ulteriormente il Software Libero in Europa.</p>
</body>

<tags>
 <tag key="front-page"/>
 <tag key="yh4f">Youth Hacking 4 Freedom</tag>
</tags>

<image url="https://pics.fsfe.org/uploads/original/d7/7d/2436638ab32b3e19877ee74f73d8.png" alt="One person standing with her laptop in a hackerspace"/>

</html>
