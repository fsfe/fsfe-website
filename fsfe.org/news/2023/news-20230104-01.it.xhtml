<?xml version="1.0" encoding="utf-8"?>
<html newsdate="2023-01-04">
<version>1</version>

<head>
  <title>♥ Giornata "Io amo il Software Libero": incontriamoci e connettiamoci!</title>
</head>

<body>

<h1> ♥ Giornata "Io amo il Software Libero": incontriamoci e connettiamoci!</h1>

<p>Ogni 14 febbraio la comunità del Software Libero di tutto il mondo si riunisce per festeggiare la giornata “Io amo il Software Libero”. In questo giorno speciale mostriamo la nostra gratitudine ad ogni persona che contribuisce al Software Libero. Mostra con noi il tuo amore e unisciti nel ringraziare tutti i sostenitori della libertà del software.
</p>

<figure>
  <img src="https://pics.fsfe.org/uploads/big/6b7a9088527fd8ec5ca610bb0e83ec19.png" alt="Giornata Io amo il Software Libero"/>
</figure>

<p>Alla Free Software Foundation Europe (FSFE) vogliamo riconoscere e celebrare il lavoro svolto sul Software Libero durante tutto l'anno. Ci sono diversi tipi di progetti di Software Libero in tutto il mondo, ma tutti noi condividiamo la convinzione nella libertà del software e nelle sue quattro libertà: usare, studiare, condividere, e migliorare. Per evidenziare l’importante ruolo degli sviluppatori e dei sostenitori della libertà del software, celebriamo la giornata “Io amo il Software Libero” il 14 febbraio di ogni anno.
</p>

<p>Martedì 14 febbraio 2023, contatta le persone che stanno dietro il software che usi, e fai conoscere loro che apprezzi il loro supporto e il loro grande lavoro per il Software Libero. La maggior parte delle persone che contribuiscono spende innumerevoli ore su progetti di Software Libero, spesso senza essere pagati o senza ricevere sufficiente riconoscimento per il proprio lavoro. Dite a loro <strong>un semplice, ma potente, “Grazie!”</strong>. La giornata “Io amo il Software Libero” si tiene ormai da anni, formando una bella tradizione della comunità. Partecipa con noi! Scegli il tuo modo preferito. Qui presentiamo quattro opzioni divertenti.
</p>

<h2>Incontratevi nella tua città</h2>
<p>Organizza un incontro localmente con i tuoi colleghi, i tuoi amici o la tua famiglia per celebrare e riconoscere il lavoro di chi contribuisce per il Software Libero. Puoi naturalmente anche contattare il <a href="/about/groups.html">gruppo locale</a> più vicino a te per un incontro. Ordina gratuitamente alcune <a href="/contribute/spreadtheword#ilovefs">palloncini ilovefs</a>! Dopo una lunga pausa senza eventi, è il modo perfetto per celebrare i tuoi progetti preferiti di Software Libero. Scopri le seguenti <a href="ilovefs.org">idee e ispirazioni</a>. Fai foto e condividile sui social con l'hashtag #ilovefs. Invitiamo caldamente a festeggiare questo evento il <strong>14 febbraio 2023</strong> (se non il giorno preciso, una data vicina). 
</p>

<h2>Crea un'immagine da condividere</h2>
<p>
Invia un messaggio di ringraziamento al tuo progetto di Software Libero preferito per il prezioso lavoro svolto! Puoi includere #ilovefs nel tuo messaggio sui sociali che preferisci. Ricorda che un'immagine dice più delle parole: <a href="https://sharepic.fsfe.org/">crea le tue immagini</a> con il nostro generatore di SharePic! In meno di due minuti avrai una stupenda illustrazione pronta per essere condivisa. Lascia scorrere liberamente la tua immaginazione e mostra il tuo apprezzamento per il Software Libero con una immagine #ilovefs.
</p>

<h2>Fai un video in cui dici “Grazie!”</h2>
<p>Sei vuoi dare un tocco più personale, registra un breve messaggio di ringraziamento sul telefono, con un video. Scegli il tuo progetto preferito di Software Libero e fai sapere loro che il loro lavoro significa molto per te, che agevola il tuo lavoro o il relax. Non dimenticare di aggiungere l'hashtag #ilovefs quando condividi il tuo messaggio su qualsiasi canale social. 
</p>

<h2>Invia una cartolina ai tuoi cari</h2>
<p>Ordina gratuitamente la nostra <a href="/contribute/spreadtheword#ilovefs">cartolina "Io amo il Software Libero, ma amo di più te"</a> ed esprimi tutto il tuo romanticismo con le persone che ami. Ordina la cartolina il più presto possibile per averla in tempo. Condividi una foto della cartolina accanto ad un dolce regalo.
</p>

<h2>Buon divertimento!</h2>
<p>Un piccolo gesto che significa molto. Fai felice in questa giornata un collaboratore del Software Libero. Leggi i messaggi delle altre persone e goditi il lato effervescente e positivo della comunità del Software Libero. Puoi anche menzionarci su un tuo post sui social in modo che possiamo vedere che anche tu stai festeggiando questa giornata. Siamo su <a href="https://mastodon.social/@fsfe">Mastodon</a>, <a href="https://www.linkedin.com/company/fsfe/">LinkedIn</a> e <a href="https://twitter.com/fsfe">Twitter</a>.
</p>

<h3><strong>Buona giornata "Io amo il Software Libero" ♥ tutti!</strong></h3> 

</body>

<tags>
  <tag key="front-page"/>
  <tag key="ilovefs"/>
 </tags>


<image url="https://pics.fsfe.org/uploads/big/6b7a9088527fd8ec5ca610bb0e83ec19.png" alt="Giornata Io amo il Software Libero"/>
  
 </html>
