<?xml version="1.0" encoding="UTF-8"?>

    <html newsdate="2019-05-20">
    <head>
      <title>Google verbiedt Huawei toegang tot software en drie conclusies die we hieruit kunnen trekken</title>
    </head>
    <body>

    <h1>
      Google verbiedt Huawei toegang tot software en drie conclusies die we hieruit kunnen trekken
    </h1>

    <p newsteaser="yes">Google verbiedt de Chinese IT-gigant Huawei toegang tot Google's propriëtaire onderdelen van het Android mobiel besturingssysteem hetgeen de IT-veiligheid bedreigt. Dit licht het belang van Vrije Software voor technologiegebruikers, overheden en bedrijven uit. De Free Software Foundation Europe (FSFE) presenteert drie essentiële lessen uit deze zaak.</p>

    <p>Na de beslissing van de Amerikaanse overheid om Amerikaanse bedrijven in feite te verbieden om zaken te doen met het Chinese bedrijf Huawei heeft Google alle zaken met het bedrijf stopgezet. Dit raakt alle software die niet onder Vrije Software-licenties valt. In de praktijk zullen Huawei's komende en mogelijk ook huidige telefoons geen updates meer krijgen voor het Android besturingssysteem. Zij zullen ook geen toegang krijgen tot de propriëtaire Google apps en diensten zoals Gmail en Google Play. Hoewel propriëtaire software in de eerste plaats vermeden zou moeten worden zal met name het laatste een risico vormen voor toekomstige Huawei-gebruikers omdat zij zonder toegang tot de reguliere app-winkel, zoals op de meeste standaard Android-telefoons, zij belangrijke veiligheidsupdates voor hun geïnstalleerde apps zullen missen.</p>

    <p>Google biedt alleen een basisversie van Android onder een Vrije Software-licentie aan maar bundelt het met propriëtaire apps en diensten.
De onvrije onderdelen van de meeste standaard Android-apparaten bevatten verschillende nadelen voor gebruikers, zoals de <a href="https://freeyourandroid.org">FSFE als sinds 2012 documenteert</a>. De huidige zaak toont aan dat technologische giganten zoals Huawei met vergelijkbare afhankelijkheden en verkoper-lock-in effecten te maken hebben als individuele gebruikers als zij vertrouwen op propriëtaire software.</p>

<h2>Drie conclusies</h2>

    <p>We kunnen de volgende lessen trekken uit deze zaak:</p>

    <ol>
      <li>De FSFE moedigt <strong>gebruikers</strong> aan om Vrije Software-besturingssystemen en applicaties op hun computerapparatuur te gebruiken. Met propriëtaire software trekken zij slechts aan het korte einde en verkopers zouden hen toegang tot cruciale veiligheidsupdates kunnen onthouden als de verkoper of een regering haar strategie verandert. Vrije Software stelt u in staat tot controle over technologie en hoe belangrijker deze technologie in ons dagelijks leven wordt, des te relevanter Vrije Software wordt voor gebruikers. Voor Android helpt de FSFE gebruikers meer controle te verkrijgen via haar <a
      href="https://freeyourandroid.org">Bevrijd Uw Android-initiatief</a>.</li>
      <br />
      <li><strong>Regeringen en met name de Europese Unie</strong>
      zouden meer hulpbronnen moeten investeren in Vrije Software om onafhankelijkheid te winnen ten opzichte van grote bedrijven en andere staten. De huidige zaak ligt het gebrek aan invloed van de EU op externe technologieleveranciers uit. In plaats van te wachten tot een toekomstige Europese IT-monopolist op het toneel verschijnt zouden de EU en haar lidstaten moeten <a
      href="https://publiccode.eu">investeren in de ontwikkeling van Vrije Software</a> en de aandacht vestigen op het ondersteunen van lokale Vrije Software-organisaties en bedrijven. Dit zou de interne Europese markt versterken en onafhankelijkheid voor Europese burgers en de EU-economie mogelijk maken. Deze stap is essentieel om het blootstellen van Europese infrastructuur aan sluitingen gecontroleerd door externe factoren te vermijden.</li>
      <br />
      <li>De FSFE moedigt <strong>bedrijven</strong> aan om zoveel mogelijk Vrije Software te gebruiken in hun aanvoerlijnen. Propriëtaire software maakt een bedrijf afhankelijk van haar verkoper en de regering van deze verkoper. De huidige zaak toont aan dat de VS in staat was om Google te stoppen om haar propriëtaire producten te leveren, maar niet de levering van de Vrije Software-componenten van Android kon stoppen. Als Huawei meer had geïnvesteerd in Vrije Software apps en diensten dan zou de strategie van de VS niet zo hard zijn aangekomen. Hoewel de huidige evenementen zijn verbonden met het huidige nadere onderzoek naar dit Chinese bedrijf is het duidelijk dat dit ook welk ander bedrijf in welk ander land dan ook kan overkomen.</li>
    </ol>

    <p>De eerdere beweringen tegen Huawei toonden al aan dat <a
    href="/news/2019/news-20190205-01.html">code voor alle cruciale
    infrastructuur gepubliceerd zou moeten worden onder een Vrije Software-licentie</a>.
    De laatste episode van de zaak-Huawei illustreert dat hetzelfde van toepassing is op apps en diensten. Slechts enkele dagen voor de Europese verkiezingen zou dit de parlementsleden van de volgende parlementaire termijn eraan moeten herinneren om aan de Europese Commissie te vragen naar Europese richtlijnen ter versterking van de onafhankelijkheid van Europese technische infrastructuur en deze te bouwen op Vrije Software, waarbij zij kunnen beginnen met het stellen van de <a href="https://publiccode.eu">eis om met publiek geld gefinancierde software te publiceren als publieke code</a>.</p>

    </body>

     <tags>
      <tag>front-page</tag>
      <tag content="IT-veiligheid">security</tag>
      <tag content="Publieke Code">pmpc</tag>
      <tag content="Huawei">huawei</tag>
      <tag content="Bevrijd Uw Android">fya</tag>
     </tags>

    <discussion href="https://community.fsfe.org/t/three-conclusions-to-draw-from-google-denying-huawei-access-to-software/278" />
<translator>André Ockers</translator>

    <image url="https://fsfe.org/picturebase/campaigns/pmpc/201902-pmpc-security-blackbox.jpg" />
    </html>
    <!--
    Local Variables: ***
    mode: xml ***
    End: ***
    -->
