
<html newsdate="2016-07-12" type="newsletter">
  <version>1</version>

<head>
	<title>FSFE Nieuwsbrief - juli 2016</title>
</head>
<body microformats="h-entry">
	<h1 class="p-name">FSFE Nieuwsbrief - juli 2016</h1>

<h2 id="eif-v.-3-the-eu-hampers-its-own-goal-to-promote-better-interoperability-with-harmful-licensing-terms">
EIF v. 3: de EU hindert met schadelijke licentietermen haar eigen doel om betere 
interoperabiliteit te promoten</h2>
	
<p>De FSFE voorzag de Europese Commissie van 
<a href="/news/2016/news-20160624-01.en.html">onze input ten 
aanzien van de doorgaande revisie van het Europese interoperabiliteitsraamwerk</a> 
(EIF). Het EIF heeft als doel het promoten van verbeterde interoperabiliteit in 
de publieke sector van de EU en gaat op dit moment door haar derde herziening 
sinds 2004. Terwijl <a href="https://ec.europa.eu/eusurvey/files/57b2ecd5-effa-4594-9ef2-47e7ecc67047">
de werkversie</a> de voorkeur geeft aan open standaarden bij het leveren van 
publieke diensten promoot het ook schadelijke FRAND (zogenoemde eerlijke, 
redelijke en niet-discriminerende)-licentietermen voor standaarden. In de praktijk 
zijn deze <a href="/freesoftware/standards/why-frand-is-bad-for-free-software.en.html">
sterk anti-competitief en ongeschikt</a>, niet alleen voor Vrije Software maar ook 
voor de hele softwaresector in het algemeen. Daarbij gaat de werkversie ook 
voorbij aan de bewezen relatie tussen interoperabiliteit en Vrije Software: 
veel nationale raamwerken 
<a href="https://wiki.fsfe.org/Migrated/EU%20Policies%20overview%3A%20Free%20Software%20and%20Open%20Standards">
vereisen expliciet dat hun nationale diensten gebaseerd zullen zijn op Vrije 
Software</a>. We 
<a href="/freesoftware/standards/eif-v3.en.html">vroegen de Europese 
Commissie om in te gaan op deze en andere tekortkomingen en interoperabiliteit 
op een efficiënte manier zeker te stellen.</a></p>

<h2 id="fsfe-summit---registration-open-and-how-to-attend">FSFE-top - Registratie 
geopend en hoe deel te nemen</h2>

<p>Van 2 tot en met 4 september zullen we de eerste FSFE-top ooit houden. 
Dit is <a href="/community/events/2016/summit/frontpage">
het belangrijke evenement om FSFE-leden en supporters uit heel Europa bij 
elkaar te brengen.</a>. 
In de afgelopen weken investeerde ons geweldige team achter de FSFE-top hun 
online tijd, koffiepauzes en zelfs hun dagdromen om u een evenement aan te 
bieden dat het waard is om te bezoeken en dat het waard is om de officiële 
viering te zijn van 15 jaar FSFE. Het evenement is pan-Europees, georganiseerd 
door de gemeenschap, er zijn oude bekenden en nieuwkomers en speelt zich af in 
het hart van Berlijn. Er is iedere dag een nieuw thema, gebaseerd op presentaties 
over technologie, vrijheid en samenleving. En, niet in de laatste plaats, zullen 
er 's avonds sociale evenementen plaatsvinden die de mogelijkheid bieden om 
elkaar te ontmoeten, ideeën te delen en nieuwe activiteiten te plannen.</p>

<p><a href="/community/events/2016/summit/attendance">De registratie 
voor de eerste FSFE-top is nu officieel geopend</a>. Daarbij vindt u op dezelfde 
pagina waardevolle informatie over de vragen die u zou kunnen hebben over 
deelname. Wees er snel bij want de kaartjes zullen snel zijn "uitverkocht"!</p>

<p>Let er alstublieft op dat ons team FSFE-top er nog steeds hard aan werkt om 
een inspirerend en gebalanceerd gemeenschapsprogramma voor u vorm te geven 
en dat dit in de komende weken beken zal worden gemaakt.</p>

<h2 id="from-the-community">Uit de gemeenschap</h2>

<ul>
<li><p>Gegeven het laatste nieuws over het implementeren van encryptie in 
populaire chatapplicaties <a href="https://blogs.fsfe.org/h2/2016/05/31/why-privacy-is-more-than-crypto/">
discussieert Hannes Hauswedell over de belangrijke aspecten van privacy in 
communicatie</a>. Hij geeft enkele voorbeelden van hedendaagse applicaties en 
doorgaande projecten die privacy op verschillende niveaus respecteren. 
Hannes stelt dat privacy niet alleen encryptie nodig heeft maar ook 
apparaat-integriteit en gefederaliseerde netwerken. 
<a href="https://framablog.org/2016/06/27/le-chiffrement-ne-suffira-pas/">Framasoft 
heeft deze blog vertaald in het Frans</a>.</p></li>

<li><p>Björn Schießle blogt over de 
<a href="http://blog.schiessle.org/2016/07/04/history-and-future-of-cloud-federation/">
geschiedenis en toekomst van cloud-federatie</a> waar hij het concept uitlegt 
van server-naar-server delen in Owncloud/Nextcloud en haar ontwikkeling naar een 
"gefederaliseerde cloud-ID", dat er uitziet als een e-mailadres. Zoals een e-mail 
verwijst "gefederaliseerde cloud-ID" naar een gebruiker op een specifieke server.</p></li>

<li><p>Lid van de algemene vergadering Torsten Grote 
<a href="https://blog.grobox.de/2016/the-proprietarization-of-android-google-play-services-and-apps/">
schrijft over de voortdurende propriëtarisering van Android</a> en hoe dit andere 
Android-versies serieuze schade toebrengt en ze in toenemende mate nutteloos 
maakt. Torsten beargumenteert ook dat zelfs serieus beschadigde Android-versies 
nog steeds een belangrijk fundament zijn voor gemeenschappen om de vrijheid van 
mensen te vergroten.</p></li>

<li><p>Daniel Pocock schrijft over <a href="https://danielpocock.com/webrtc-sip-xmpp-projects-gsoc-2016">WebRTC 
en communicatieprojecten als deel van "Google Summer of Code", onder de paraplu 
van het Debian-project</a>. Zijn overzicht bevat WebRTC-plugins voor populaire CMS- en 
webraamwerken, echte peer-to-peer alternatieven en het Linux Desktop Telepathy-raamwerk.</p></li>

<li><p>Erik Albers schrijft over hoe EU-ministers onlangs de kans misten om 
Vrije Software als integraal deel van hun open toegang-strategie vast te stellen en waarom 
<a href="http://blog.3rik.cc/2016/06/there-is-no-open-science-without-the-use-of-open-standards-and-free-software/">
er geen open wetenschap kan zijn zonder het gebruik van open 
standaarden en Vrije Software</a>.</p></li>

<li><p>Björn Schießle schrijft over  
<a href="http://blog.schiessle.org/2016/06/15/freedom-for-whom/">Vrijheid voor wie</a> 
waar hij zijn gedachten deelt over de schade die de Bijdrager Licentieovereenkomst 
("Contributor License Agreement" of CLA) veroorzaakt aan Vrije Softwaregemeenschappen 
en hoe bedrijven en gemeenschappen voordeel kunnen hebben van het ontwikkelen van 
Vrije Softwareoplossingen.</p></li>
</ul>

<h2 id="what-else-have-we-done">Wat hebben we verder gedaan?</h2>

<ul>
<li><p>Erik Albers, hoofd van het team FSFE-top, blogde deze maand bij 
verschillende gelegenheden om te delen over het doorgaande proces van het 
organiseren van de eerste FSFE-top ooit. Hij deelde zijn inzichten over 
<a href="http://blog.3rik.cc/2016/05/fsfe-summit-about-logo-and-pr/">PR/Logo</a>, 
<a href="http://blog.3rik.cc/2016/06/fsfesummit-some-updates-and-introducing-our-committee/">
het comité van de top</a> en 
<a href="http://blog.3rik.cc/2016/07/fsfesummit-registration-open/">de 
registratie en het team erachter</a>.</p></li>

<li><p>FSFE steunde het opzetten van het  
<a href="/news/2016/news-20160630-01">"Software Heritage"-initiatief, 
een archief met Vrije Softwarecode</a>. Het verzamelt programma's, 
applicaties en codeknipsels van code die gedistribueerd is onder vrije licenties 
uit een brede verscheidenheid aan actieve en buiten gebruik geraakte bronnen met 
als doel het beschermen van code tegen het wegzinken in vergetelheid.</p></li>

<li><p>We hadden ooit het idee om nationale FSFE-afdelingen te creëren, maar 
dat bleek niet nodig. Matthias Kirschner verklaart nu dat de 
<a href="https://k7r.eu/fsfe-chapter-germany-ev-officially-dissolved/">FSFE-afdeling 
Duitsland ('FSFE Chapter Germany e.V.') officieel is ontbonden</a>.</p></li>

<li><p>De FSFE verstuurt haar bezorgdheid aan de vice-president van de Digitale 
Interne Markt Andrus Ansip en aan de commissarissen Elżbieta Bieńkowska, Günther 
Oettinger en Margrethe Vestager aangaande 
<a href="/freesoftware/standards/why-frand-is-bad-for-free-software.en.html">
schadelijke FRAND-licentietermen</a> in de standaardisatieplannen van de EU.</p></li>

<li><p>We namen deel aan het "transparante burgersamenleving"-initiatief dat nu 
gereflecteerd is in een nieuwe sectie in onze <a href="/about/about.en.html">
Over ons-pagina</a>. <a href="/about/transparency-commitment.en.html">
Onze transparantiebelofte</a> biedt een lijst met alle informatie die noodzakelijk is om deel te nemen aan het 
initiatief.</p></li>

<li><p>FSFE-Oostenrijk vertegenwoordigde de FSFE met een kraam op 
<a href="https://blog.widerstroem.com/weblog/6/veganmania-2016-in-wien">Veganmania 
2016 in Wenen</a> (DE), op <a href="https://blog.widerstroem.com/weblog/7/fair-planet-2016-in-linz">Fair 
Planet 2016 in Linz</a> (DE) en op <a href="https://blog.widerstroem.com/weblog/8/linuxwochen-linz-2016">Linuxwochen 
Linz 2016</a>.</p></li>

<li><p>FSFE's vice-president, Alessandro Rubini, hielp bij het organiseren van 
de Italiaanse Vrije Softwareconferentie Confsl 2016 en 
<a href="https://blogs.fsfe.org/rubini/2016/06/29/confsl-2016-the-italian-free-software-conference/">
vertegenwoordigde FSFE in een specifieke sessie</a>.</p></li>

<li><p>De FSFE-groep München vertegenwoordigde de FSFE met een 
<a href="https://www.softmetz.de/2016/06/13/erster-corso-leopold-2016-die-fsfe-war-dabei/">
kraam op het eerste Corso Leopold 2016</a> (DE).</p></li>

<li><p>De "FreieSoftwareOG" vertegenwoordigde de FSFE met een 
<a href="https://blogs.fsfe.org/fast_edi/?p=502">kraam in Offenburg</a> (DE).</p></li>
</ul>

<h2 id="take-action">Kom in actie!</h2>

<p><a href="/community/events/2016/summit/attendance">Regel 
nu uw kaartje voor de eerste FSFE-top van 2 tot 4 september</a>!</p>

<p><a href="/community/events/2016/summit/frontpage#spreadtheword">
Help ons ook om dit verder te vertellen</a> in uw favoriete e-maillijst, uw blog, 
uw sociale media-kanalen of deel het nieuws met uw buren.</p>

<h2 id="good-free-software-news">Goed Vrije Software-nieuws</h2>

<p>April vertelt ons over hun campagne over het wetsvoorstel 'Franse Digitale 
Republiek' waarin het <a href="https://www.april.org/en/progress-report-aprils-campaign-around-french-digital-republic-bill">
Franse parlement prioriteit heeft gegeven aan Vrije Software</a>. Hoewel het 
algemene juridische raamwerk in Frankrijk alleen maar babystapjes zet in de 
promotie van Vrije Software, zullen tegen het einde van 2018 bijna 
<a href="https://joinup.ec.europa.eu/community/osor/news/%E2%80%98open-source-values-match-municipal-public-services%E2%80%99">70% 
van alle werkstations in de Franse plaats Fontaine Linux draaien</a>. 
Aan de andere kant is Bulgarije op dit moment het leidende voorbeeld geworden 
als het gaat om Vrije Softwarebeleid door 
<a href="https://thepolicy.us/bulgaria-got-a-law-requiring-open-source-98bf626cf70a#.nfmord3u7">
het aannemen van een wet die vereist dat alle software die geschreven wordt voor 
de overheid Vrije Software is en als zodanig wordt ontwikkeld in een publieke 
pakketbron.</a>. Andalusië 
doet mee met de trend en heeft aangekondigd 
<a href="https://joinup.ec.europa.eu/community/osor/news/andalusia-renews-funds-key-open-source-projects">
door te zullen gaan met het financieren van GECOS en Guadalinux, twee belangrijke 
Vrije Softwareprojecten in deze regio.</a>. Instellingen voor hoger onderwijs 
in Europa <a href="https://joinup.ec.europa.eu/community/osor/news/european-colleges-share-smes-open-source-training">
creëren cursussen om studenten te trainen om bedrijven te helpen bij het kiezen 
en gebruiken van Vrije Software cloud-diensten</a>.</p>

<p>Met dank aan alle <a href="/contribute/contribute.en.html">
vrijwilligers</a>, <a href="https://my.fsfe.org/donate">Fellows</a> en 
<a href="/donate/thankgnus.en.html">zakelijke donoren</a> 
die ons werk mogelijk maken,</p>

<p>uw eindredacteuren Cellini, Polina en Erik, <a href="https://fsfe.org">FSFE</a></p>
</body>
<sidebar promo="about-fsfe"/>
<date>
	<original content="2018-07"/>
</date>
<followup>donate</followup>
<tags>
	<tag key="newsletter">nieuwsbrief</tag>
</tags>
<translator>André Ockers</translator>
</html>
