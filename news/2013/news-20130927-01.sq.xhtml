<?xml version="1.0" encoding="UTF-8"?>
<html newsdate="2013-09-27">
  <head>
    <title>Të ndryshosh botën: Projekti GNU bëhet 30 vjeç</title>
  </head>
  
  <body>
    <h1>Të ndryshosh botën: Projekti GNU bëhet 30 vjeç</h1>

<p newsteaser="yes">U bënë 30 vjet që kur Richard Stallman njoftoi fillimin e <a
href="http://gnu.org">projektit GNU</a>. Një nismë, që zuri fill me irritimin 
e programuesit për shkak të një përudhësi të dëmtuar shtypësi, ka ndryshuar
shoqërinë tonë. Ideja e software-it që gjithkush mund ta përdorë, studiojë, 
ndajë me të tjerët dhe përmirësojë doli në fakt shumë e fuqishme.</p>

<blockquote><p>"Pa projektin GNU dhe lëvizjen e Software-it të Lirë që ai 
  frymëzoi, jeta jonë e përditshme - dhe Interneti - do të ishin krejt 
  ndryshe sot," thotë Karsten Gerloff, president i Free Software
  Foundation Europe-ës.</p></blockquote>

<p><a href="/about/basics/freesoftware.html">Software-i i Lirë</a> e vendos 
kontrollin e pajisjeve elektronike atje ku e ka vendin: te njerëzit që i kanë
ato pronë. Sot, Software-i i Lirë është kudo. Ai vë në lëvizje Internet-in, 
telefonat tanë celularë, televizionet, automjetet, rrugëzuesit, dhe pajisjet 
elektronike gjithfarëlloj. Software-i i Lirë ka ndryshuar në mënyrë themelore
rrugën sipas të cilës njerëzit krijojnë software: në vend se të pengohen
njerëzit të përshtatin software-in sipas nevojave të tyre, ata ftohen
të marrin pjesë në zhvillimin e software-it. </p>

<blockquote><p>"Projekti GNU ka funksionuar si pikënisje e një lëvizje
  që na siguron se kontrollin mbi teknologjinë e kemi ne, dhe jo të na
  kontrollojë teknologjia ne," thotë Matthias Kirschner, drejtues i
  seksionit mbi Ndërgjegjësimit të Publikut në FSFE.</p></blockquote>

<p>Ndikimi i frymës së projektit GNU mbi ndarjen me të tjerët të dijes dhe 
njohurive shkon shumë më larg se sa sistemi operativ GNU/Linux, dhe shtrihet
përtej programeve të kompjuterit. Me fuqinë që jep dija e përbashkët, 
Wikipedia është ngjitur shpejt për t’u bërë enciklopedia kryesore e botës. 
Creative Commons u lejon artistëve, muzikantëve dhe autorëve të përdorin 
vepra të tyret në rrugë që i përshtaten përsosmërisht epokës dixhitale.
Shkencëtarët dhe inxhinierët mbështeten te mjete Software i Lirë për të kuruar
sëmundje dhe për ta bërë jetën e gjithkujt më të mirë. Tani po piqet një brez 
të rinjsh për të cilët ndarja me njëri-tjetrin e dijeve është gjëja natyrale 
që duhet kryer.</p>

<blockquote><p>"U jemi mirënjohës Richard Stallman-it që ndezi këtë ndryshim 
  epokal, dhe gjithkujt që ka punuar kaq fort për përparimin e Software-it të
  Lirë në këta tre dhjetëvjeçarë," thotë Gerloff. "Bashkohuni me lëvizjen tonë, <a
    href="/fellowship/join.html">përkrahni punën tonë</a>, dhe na ndihmoni të
  përballojmë sfidat që kemi përpara."</p></blockquote>
    
  </body>
  <tags>
    <tag>front-page</tag>
    <tag>GNU</tag>
  </tags>
  <timestamp></timestamp>
</html>
