<?xml version="1.0" encoding="UTF-8" ?>

<html>
  <head>
    <title>Evropská Nadace pro Svobodný software - Preambule</title>
  </head>

  <body>
    <div align="center">
    <h2>Preambule Evropské Nadace pro Svobodný software</h2>
     Georg C. F. Greve &lt;<a href="mailto:greve@fsfeurope.org">greve@fsfeurope.org</a>&gt;
     <br/>
    </div>
<p>
Vstupujeme do digitálního věku, ve kterém bude rovnocenně určovat 
sociální, kulturní a vědecký rozvoj lidstva prostor reálný i virtuální.
Evropská Nadace pro Svobodný software si klade jako dlouhodobý cíl 
pokládat otázky, které při tom nezbytně vyvstanou, a pracovat na jejich
zodpovězení.
</p>
<p>
V tomto směru je bezprostředním úkolem obětavá podpora Svobodného software,
stejně tak, jako vytváření a šíření povědomí o příbuzných filosofických a 
společenských otázkách.
</p>
<p>
Jakožto její uznaná sesterská organizace, spojí FSFE síly s Nadací pro
Svobodný software založenou Richardem M. Stallmanem ve Spojených státech
amerických. Tato druhá jmenovaná v USA uznávaná charitativní organizace je 
osvobozená od daní a od roku 1984 se věnuje propagaci a distribuci
Svobodného softwaru, zvláště pak systému GNU -- operačního systému podobného 
Unixu. Tento systém je převážně znám v jedné ze svých variant GNU/Linux, 
který je od roku 1993 úspěšně používán na mnoha počítačích.
</p>
<p>
Termín Svobodný software se v chápání Evropské Nadace pro Svobodný software 
nevztahuje k ceně, ale spíše k následujícím čtyřem svobodám:
</p>
<ul>
<li> 1. svobodně používat program za jakýmkoliv účelem.</li>
<li> 2. svobodně program studovat a přizpůsobit ho svým vlastním potřebám.</li>
<li> 3. svobodně vytvářet kopie pro ostatní.</li>
<li> 4. svobodně program vylepšovat a zpřístupnit tato vylepšení 
ostatním ku prospěchu celé komunity.</li>
</ul>
<p>
Tato definice Svobodného softwaru se navrací k myšlence volné
výměny znalostí a nápadů, což je tradičně příznačné pro vědecké
oblasti. Podobně jako myšlenky je software nehmotný a
duplikovatelný beze ztráty. Jeho šíření vyživuje evoluční proces
vylepšování myšlenek a softwaru.
</p>
<p>
Pouze Svobodný software zachovává možnost porozumět a stavět na
vědeckých výsledcích. Pro vědce je to jediný druh softwaru, který
koresponduje s ideály svobodné vědy. Propagace Svobodného software
je tudíž také propagací vědy.
</p>
<p>
K distribuci informací a formování názorů se čím dál tím více užívá digitálních
médií a trend je podporovat použití těchto prostředků pro přímé zapojení
občanů do demokracie. Ústředním úkolem Evropské Nadace je tudíž vyškolit
občany v práci s těmito médii a tím podpořit demokracii.
</p>
<p>
Digitální prostor (,,kyberprostor''), se softwarem jako svým médiem a
svým jazykem, má obrovský potenciál pro podporu všech duševních a
kulturních aspektů lidstva. Tím, že ho Svobodný software dělá běžně
dostupným a otevřeným médiem, poskytuje rovné šance a ochranu soukromí.
</p>.
<p>
Formovat povědomí o problémech spojených s digitálním věkem ve všech částech
společnosti je dlouhodobým cílem a klíčovým aspektem práce Evropské Nadace.
</p>
<p>
FSFE se bude tudíž také snažit podpořit užívání Svobodného softwaru
na školách a univerzitách, aby vzdělávání ve věcech reálného světa 
korespondovalo s vytvářením povědomí o problémech virtuálního
prostoru a jeho pochopením.
</p>
<p>
Svobodný software zaručuje viditelné výsledky v utváření svých vlastních
rozhodnutí ve vědě a veřejném životě, stejně jako individuálních právech 
na rozvoj osobnosti a svobodu názorů. Prací Evropské Nadace pro Svobodný
software proto je prosazovat Svobodný software do všech oblastí, 
které se týkají veřejného života nebo 
,,lidských práv v informační společnosti''.
</p>
  </body>

  <timestamp>$Date: 2011-06-08 16:55:10 +0200 (Mi, 08. Jun 2011) $ $Author: nicoulas $</timestamp>
</html>
<!--
Local Variables: ***
mode: xml ***
End: ***
-->
