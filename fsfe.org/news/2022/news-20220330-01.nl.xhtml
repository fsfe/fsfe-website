<?xml version="1.0" encoding="UTF-8"?>
<html newsdate="2022-03-30">
<version>1</version>
<head>
 <title>Wet op de Kunstmatige Intelligentie (KI): Vrije Software is de sleutel!</title>
</head>
<body>
    <h1>Wet op de Kunstmatige Intelligentie (KI): Vrije Software is de sleutel!</h1>
     <p>In het streven naar een digitaal beleid dat is afgestemd op 
     de grondrechten van de burgers, is het Europees Parlement bezig 
     een standpunt te bepalen over het rechtskader voor de 
     ontwikkeling en het gebruik van KI-technologieën. De FSFE volgt dit 
     proces zodat Vrije Software wordt ingevoegd, innovatie wordt gestimuleerd en 
     controle alsmede vertrouwen worden versterkt.
     </p>
     
     <p>Het is duidelijk dat digitale technologieën zich in een snel 
     tempo ontwikkelen en kunstmatige intelligentie (KI) vormt daarop geen uitzondering. Technische 
     verbeteringen, de accumulatie van grote, gedetailleerde datasets en 
     vooruitgang in computerhardware hebben geleid tot een KI-revolutie. 
     Deze technologieën zijn echter een tweesnijdend zwaard: zij hebben 
     het potentieel om voordelen te brengen aan het leven van mensen en de 
     economie, maar ook om te leiden tot schadelijke discriminatie en 
     schendingen van de mensenrechten. Dat is de reden waarom we aandacht vragen voor de 
     belangrijke rol die Vrije Software in dit opzicht speelt. Er is een 
     behoefte aan verifieerbare en betrouwbare KI-technologieën, en Vrije 
     Software is cruciaal om dit te bereiken. Onze eisen in dit opzicht 
     zijn gebaseerd op drie pijlers; innovatie, controle, en 
     betrouwbaarheid.
 </p>
     
     
   <figure>
       <img 
       src="https://pics.fsfe.org/uploads/big/8da733c745bf00f13549c1eefae8e9d9.png"
       alt="Typemachine met de tekst 'Kunstmatige Intelligentie'"/>
       <figcaption>Foto credits: Voorkant: Markus Winkler van Unsplash / Licentie: CC BY-SA 4.0.</figcaption> 
       </figure>
    <h2 id="ai-released-under-a-free-software-license-fosters-innovation">KI vrijgegeven onder een Vrije Softwarelicentie bevordert innovatie</h2>
    
     <p>Het samenwerkende ecosysteem dat Vrije Software versterkt is de sleutel 
     voor de ontwikkeling van robuuste, accurate, en innovatieve KI-oplossingen. Onderzoekers, wetenschappers en ontwikkelaars kunnen zich concentreren 
     op het maken van nieuwe en betere KI-software als ze bestaand 
     werk kunnen reproduceren. Deze reproduceerbaarheid is mogelijk dankzij de 
     vrijheden die Vrije Software biedt (om te gebruiken, te bestuderen, te verbeteren
     en te delen) en vormt het hart van het wetenschappelijk proces:  
     het creëren van nieuwe kennis uit wat reeds bestaat; om nog maar te zwijgen van de voordelen die dit samenwerkende ecosysteem kan hebben op de gebieden interoperabiliteit en kostenbesparingen.
</p> 
     
     <blockquote><em>"We hebben al gezien dat wereldwijde problemen 
     wereldwijde oplossingen vereisen. Dankzij Vrije Software, kunnen bestaande oplossingen in één 
     land overgenomen worden in een ander land, wat dubbel werk 
     en tijd bespaart, terwijl het een betere controleerbaarheid en inspectie van de 
     broncode mogelijk maakt"</em>, zegt FSFE-projectmanager Beleid Lina Ceballos.</blockquote>
     
    <h2 id="free-software-enhances-control-over-ai">Vrije Software verbetert controle over KI</h2>
    
     <p>Inzicht in de factoren die leiden tot voorspellingen in KI-technologieën is niet alleen belangrijk voor de transparantie, maar ook 
     voor verdere verbetering. Vrije software stelt iedereen in staat om 
     te begrijpen hoe KI werkt en om potentiële risico's te identificeren die 
     kunnen worden verholpen als de vier vrijheden zijn verleend. Het recht om de software te verbeteren 
    hangt nauw samen met het vermijden van verkoper lock-in. 
     Dit betekent een stimulans voor Europa&#39;s innovatie- en 
     concurrentievermogen op dit gebied. 
</p> 
     
      <blockquote><em>"Van zelfrijdende auto's en voorspellend politiewerk 
      tot gezondheidszorg: we moeten de technologie onder controle houden. De 
      vier vrijheden van Vrije Software helpen bij het verbeteren van de controleerbaarheid van 
      de KI, waardoor we er controle over kunnen hebben"</em>, voegt 
     FSFE-beleidsadviseur Alexander Sander toe.</blockquote>
    
    
    <h2 id="free-software-strengthens-trust-in-ai-technologies">Vrije Software versterkt vertrouwen in KI-technologieën</h2>
    
     <p>KI-voorspellingen zijn onderhevig aan fouten, die soms zelfs 
     grondrechten schenden. Door de KI onder het 
     toezicht van iedereen te plaatsen, kunnen deze perikelen worden geïdentificeerd en verholpen, 
     wat een positief effect heeft op de betrouwbaarheid van de KI. 
     Vertrouwen zal de promotie en het gebruik van deze technologieën bevorderen. 
     De vrijheden die door Vrije Software worden verleend, leggen de basis voor een 
     ecosysteem waarin erkenning van het potentieel van KI en controle 
     erover kunnen convergeren.     
</p> 
     
     <blockquote>Lina Ceballos legt uit: <em>"In besluitvormingsprocessen 
     die door KI worden geleid, is menselijk toezicht van het grootste belang. Deze controleerbaarheid is 
     haalbaar als mensen het recht hebben om de software te gebruiken, te bestuderen, te delen en te verbeteren. 
     In dit opzicht is de openheid die Vrije Software biedt 
     cruciaal bij de ontwikkeling van KI-technologieën en hun naleving 
     aan de verplichtingen van grondrechten". </em></blockquote>
    
    <h2 id="fsfe-s-involvement-in-the-european-legislative-process-of-ai-technologies">FSFE&#39;s betrokkenheid bij het Europese wetgevende proces van KI-technologieën</h2>
    
    <p>Al vijf jaar lang eist de FSFE met haar <a href="https://publiccode.eu/">Publiek Geld? Publieke Code!</a>-initiatief dat met publiek geld gefinancierde software voor het publiek beschikbaar moet worden gemaakt onder een Vrije Softwarelicentie. Publiek gefinancierde KI-technologieën vallen hier ook onder.
</p> 
    
    <p>Wij eisen dat publieke inkoop, evenals interne 
    ontwikkeling, aanmoedigt dat Vrije Software KI en digitale oplossingen gebruikt zullen worden in de publieke maar ook in de private sector. Daarom zouden publieke autoriteiten die KI-systemen gebruiken deze publiek beschikbaar moeten maken. Deze eisen gelden ook voor publiek onderzoek en publieke instellingen 
    die KI-systemen uitvinden, gebruiken of inkopen.
    </p> 
        
    <p>Met de bedoeling onze eisen in te brengen in de 
    discussie in het Europese wetgevingsproces, hebben wij een 
    <a 
    href="https://download.fsfe.org/campaigns/AIandFS/fsfe_AIandFreesoftware.pdf">speciaal 
    document opgesteld voor beleidsmakers, met meer uitgewerkte argumenten over het 
    gebruik van Vrije Software in KI-technologieën</a>, waarin de nadruk ligt op de 
    voordelen die Vrije Software kan bieden aan deze cruciale regelgeving. 
    </p>
 
     <p>KI-technologieën tonen ons nu al het potentieel dat zij hebben 
     om een belangrijk aspect van ons dagelijkse levens te worden. Daarom is een 
     goed doordachte KI-wetgeving nodig die de voordelen van 
     Vrije Software nodig is. Deze set regels zal het kader bepalen 
     waarbinnen KI-technologieën kunnen worden gebruikt en ontwikkeld. Op die manier kan Europa 
     klaar zijn voor het digitale tijdperk zonder ons vermogen om 
     technologie te controleren te ondermijnen.
</p>
 
</body>
<tags>
  <tag key="front-page"/>
  <tag key="AI">KI</tag>
  <tag key="pmpc">Publiek Geld? Publieke Code!</tag>
  <tag key="public-administration">Overheid</tag>
  <tag key="procurement">Publieke Inkoop</tag>
</tags>
<image url="https://pics.fsfe.org/uploads/big/8da733c745bf00f13549c1eefae8e9d9.png" alt="Typemachine met de tekst 'Kunstmatige Intelligentie'"/>
<translator>André Ockers</translator>
</html>



