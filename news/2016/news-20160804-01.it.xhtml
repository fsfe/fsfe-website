<?xml version="1.0" encoding="UTF-8"?>

<html newsdate="2016-08-04">

<head>
  <title>Free Software Foundation Europe Summit 2016 – Non una conferenza tecnica</title>
</head>
<body>

  <h1>Free Software Foundation Europe Summit 2016 – Non una conferenza tecnica</h1>

<p newsteaser="yes">I sostenitori del Software Libero di tutta Europa si incontreranno a Berlino
dal 2 al 4 settembre al FSFE Summit 2016. Oltre a
lavorare alla promozione ed all'adozione del Software Libero,
celebreremo anche il 15mo anniversario della FSFE.</p>

<p> Una delle principali missioni della comunità del Software Libero in generale, e
della FSFE in particolare, è quella di rimettere gli utenti al sedile di guida, e
fare in modo che le persone controllino la tecnologia e non il viceversa.</p>

<p>Così, sebbene questa conferenza abbia la parola "software" nel proprio nome,
non è una conferenza tecnica <a class="fn" id="fnref1" href="#fn1">1</a>. Essa è più una conferenza su come
stiamo procedendo nel plasmare il mondo della tecnologia, invero, come stiamo procedendo nel tentare
di plasmare le vite degli utenti di computer, di smartphone, e di Internet.</p>

<p>Ciò può sembrare un nobile scopo, ma duranti i suoi 15 anni di esistenza,
la FSFE è stata determinante nel successo di un <a href="/activities/ms-vs-eu/ms-vs-eu.html">caso di antitrust contro una
grande società per azioni di software</a> che intendeva dominare il mercato dei
personal computer; siamo riusciti ad <a href="/campaigns/swpat/swpat.html">impedire che il software diventasse
brevettabile in Europa</a>, evitando un'autentica apocalisse per le piccole e
medie imprese di tecnologia; ed abbiamo <a href="/activities/ftf/activities.html">lavorato a fianco di
gpl-violations.org per ottenere che i tribunali della Germania riconoscessero le licenze
Libere</a>, fissando un precedente per l'intera Ue. </p>

<p>Non sarebbe un'esagerazione dire che la FSFE ha trasformato le
fondamenta dell'IT e che abbiamo avuto un impatto positivo e profondo su
chiunque si sia seduto di fronte ad un computer, usato un cellulare, o giocato su un
tablet nell'ultimo decennio o poco più.</p>

<p>Ogni anno, il numero di membri della nostra comunità cresce, come cresce la nostra
influenza. Ora raggiungiamo non solo gli sviluppatori, ma anche accademici,
appassionati, legali, artisti, commercianti, imprenditori, e giornalisti.</p>

<p>Così, se ti sei perso i nostri eventi precedenti, ci piacerebbe invitarti a
frequentare <a href="https://fsfe.org/community/events/2016/summit/frontpage.en.html"> il FSFE Summit 2016</a>. Saremo lieti di darti il benvenuto e di rimanere
a tua disposizione per aiutarti ad organizzare la tua visita al nostro evento.</p>


<p>Come parte della nostra campagna di sensibilizzazione pre-evento, stiamo anche mobilitando la nostra
comunità nella tua area. Se ti piacerebbe parlare alle persone che dirigono
i gruppi locali/nazionali nel tuo paese/regione/città e scoprire come
abbiano fatto la differenza, contattaci così ti aiuteremo a metterti in contatto con
loro.</p>

<ol>
 <li id="fn1">Nota che se sei anche interessato nello sviluppo di tecnologie
all'avanguardia, il FSFE Summit sarà tenuto come parte del <a href="https://qtcon.org/">QtCon</a>. 
Questo evento riunisce gli sviluppatori di diverse comunità di Software Libero
che stanno lavorando intensamente a rimodellare le interfacce uomo-macchina. Come
membro stampa, avrai anche accesso gratuito all'intero QtCon.<a href="#fnref1">↩</a></li>
</ol>

</body>
<tags>
  <tag>front-page</tag>
  <tag content="FSFE summit">FSFEsummmit</tag>
  <tag content="QtCon16">QtCon16</tag>
  <tag content="15 Years FSFE">FSFEbirthday</tag>
</tags>
  <translator>Tarin Gamberini</translator>
</html>
