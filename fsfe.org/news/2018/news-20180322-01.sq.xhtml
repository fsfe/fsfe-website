<?xml version="1.0" encoding="UTF-8"?>

<html newsdate="2018-03-22">
  <version>1</version>


  <head>
    <title>Thirrje për Pjesëmarrje: Pistë e FSFE-së Mbi "Edukimin Dixhital" Gjatë Libre Software Meeting në Strasburg, Francë</title>
  </head>
  <body>
  
  <h1>Thirrje për Pjesëmarrje: Pistë e FSFE-së Mbi "Edukimin Dixhital" Gjatë Libre Software Meeting në Strasburg, Francë</h1>
  
  <p>Nga 7 deri më 12 korrik do të zhvillohet Libre
  Software Meeting në Strasburg, Francë. Konferenca, e njohur edhe si
  RMLL, është veprimtaria vjetore më e madhe e Software-it të Lirë për Francën,
  që zhvillohet në pika të ndryshme të vendit. Këtë, tema kryesore është "Edukimi Dixhital:
  krijim robërie apo fuqizim i ri?". Me <a href="https://rmll2018.info/conferences/RMLL2018/program/proposals/new">pistën e FSFE-së</a> po shohim për ide frymëzuese lidhur
  me kafazet e arta dhe çlirimin jo vetëm në institucione edukative, por në jetën
  tonë të përditshme.</p>

   <div class="captioned right" style="max-width: 300px; width: 30%;">        <img src="https://pics.fsfe.org/uploads/medium/48edc4bde88eb8847539f879c08bfa64.jpg"  />
    <footer>            <p style="text-align:center">FSFE-ja në RMLL 2017 <br /><em>(CC-BY-SA 2.0 Julie Missbutterflies)</em></p>        </footer> </div>

  <p>Free Software Foundation Europe është e gëzuar të bashkëpunojë
  me Hackstub, hackerspace-i në Strasburg që po organizon <a href="https://2018.rmll.info/">Libre
  Software Meeting 2018</a>, dhe që do të ketë një pistë të vetën FSFE. Me temën
  kryesore "Edukimi Dixhital: krijim robërie apo fuqizim i ri?" do të donim të 
  përqendrohemi te kafazet e artë që na rrethojnë dhe laku që u hidhet gjithnjë
  e më shumë vetëve çdo ditë. Për ne në FSFE, edukimi dixhital s’lidhet vetëm me
  arsimin shkollor. Ai ka të bëjë me alfabetizmin dixhital që duhet të përhapim
  brenda shoqërisë dixhitale.</p>

  <p>Kemi parë plot forma të reja shkëmbimesh dhe bashkëpunimesh shoqërore
   të shfaqen gjatë dhjetëvjeçarit të kaluar dhe jemi në një fazë ku zor se kalon
   një ditë në vendin e punës, në rrjetin tonë shoqëror apo në mjedisin tonë
   të përditshëm që të mos kërkojë ndërveprim me software të çfarëdo forme. Shumë
   nga ky software është pronësor ose ndërvepron me tjetër software pronësor. Çdo
   ditë, persona të rinj mësojnë veten ose mësohen nga të tjerë si të përdorin
   këto shërbime pronësore - qoftë me urdhër të punëdhënësit, nga trysnia e
   të tjerëve në rrjetet e tyre apo madje nga detyrimi prej administratash. Në
   një mënyrë a një tjetër, çdo ditë persona të tjerë marrin "edukimin e tyre
   dixhital".</p>

  <p>Te pista e FSFE-së do të shohim për rrugë si të fuqizohemi, në vend se
  të na vihen vargonj. Zgjidhje Software i Lirë që na japin lirinë të ruajmë
  sovranitetin e të dhënave tona, të bashkëpunojmë për teknologji të reja dhe 
  të ndihmojmë këdo të kuptojë teknologjinë pas tyre. Njihni një program të goditur
  nga i cili mund të mësojnë persona të tjerë, ose që mund ta përdorin në
  ndërveprimet e tyre të përditshme? Keni ide mbi proceset administrative
  apo edukative? Mund të shpjegoni kontekste që shpien në varësi ose në fuqizim?</p>

  <p>Po qe kështu, <a href="https://rmll2018.info/conferences/RMLL2018/program/proposals/new">aplikoni për pjesëmarrje në pistën e FSFE-së</a> në një nga katër kategoritë:
  "Initiation", "Tech", "Society" ose "Culture &amp; Art". Po shohim
  për biseda dhe praktika. Të dhëna më të hollësishme mbi temat e ndryshme mund
  të gjeni te <a
  href="https://2018.rmll.info/">faqet LSM2018</a>. Afati i aplikimit është deri
  më 30 prill.</p>
  
        <div class="captioned" style="width:50%; margin: 1.5em auto;"> 

        <img src="https://pics.fsfe.org/uploads/medium/7d9f11db8cd141ed4fe7e7f5e3e4df30.jpg"  />
    <footer>            <p style="text-align:center">Parlamenti Europian në Strasburg.</p>        </footer>
        </div>

  </body>

  <tags>
    <tag key="front-page"/>
    <tag key="rmll">RMLL</tag>
    <tag key="event">Veprimtari</tag>
    <tag key="cfp">Thirrje për Pjesëmarrje</tag>
  </tags>
</html>
