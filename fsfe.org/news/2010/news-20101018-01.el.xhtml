<?xml version="1.0" encoding="UTF-8"?>

<html newsdate="2010-10-18">
  <version>1</version>

  <head>
    <title>2286 ιστότοποι του δημοσίου διαφημίζουν μη-ελεύθερο λογισμικό</title>
  </head>
  <body>

    <h1>2286 ιστότοποι του δημοσίου διαφημίζουν μη-ελεύθερο λογισμικό</h1>

<!--@ translators : please do not translate the comments, they will help me integrate the figures. Thx, maelle-->

<p>
Κατά τη διάρκεια της εκστρατείας 
<a href="/activities/pdfreaders/pdfreaders.html">pdfreaders.org</a> του Ευρωπαϊκού Ιδρύματος Ελεύθερου Λογισμικού,
ακτιβιστές του Ελεύθερου Λογισμικού από 41 χώρες ανέφεραν 2286 φορείς του δημοσίου τομέα οι οποίοι
διαφημίζουν μη-ελεύθερα προγράμματα ανάγνωσης αρχείων PDF στους ιστοτόπους τους. Το FSFE τώρα θα έρθει σε
επαφή με αυτούς τους φορείς, σε μια προσπάθεια να επιτύχει την αφαίρεση όσο το δυνατόν περισσότερων διαφημιστικών
καταχωρίσεων για μη-ελεύθερα προγράμματα ανάγνωσης αρχείων PDF πριν από το τέλος του έτους. Η πρόοδος θα 
τεκμηριωθεί στον <a href="/activities/pdfreaders/buglist.html">κατάλογο με τους αναφερθέντες φορείς του δημοσίου</a>.</p>

<p>
«Οι δημόσιες υπηρεσίες έχουν το δικαίωμα να προσπαθούν και να διευκολύνουν 
τα πράγματα εξηγώντας στους πολίτες πώς να ανοίγουν αρχεία των ιστοτόπων. Αλλά
διαφημίζοντας μη-ελεύθερο λογισμικό, προσφέρουν στους πολίτες κακή υπηρεσία», δηλώνει ο 
Karsten Gerloff, Πρόεδρος του Ευρωπαϊκού Ιδρύματος Ελεύθερου Λογισμικού. «Οι δημοκρατικές
κυβερνήσεις υποτίθεται ότι μας δίνουν ελευθερία, όχι να μας κατευθύνουν σε εξάρτηση από
έναν μοναδικό προμηθευτή λογισμικού».
</p>

<p>Οι περισσότερες εκδόσεις του τύπου αρχειοθέτησης PDF είναι
<a href="/freesoftware/standards/standards.html">Ανοικτά Πρότυπα</a>, αλλά τα διαφημιζόμενα
προγράμματα ανάγνωσης είναι ιδιοκτησιακά. Αυτές οι καταχωρίσεις βοηθούν 
στην κατασκευή αναγνωρισιμότητας για μια συγκεκριμένη εταιρία μη-ελεύθερου
λογισμικού. Ο δημόσιος τομέας μετατρέπεται σε έναν δίαυλο μάρκετινγκ για
αυτήν την εταιρία και τα προϊόντα της και δυσκολεύει τα
<a href="http://www.pdfreaders.org">Ελεύθερου Λογισμικού προγράμματα ανάγνωσης αρχείων PDF</a> 
να κερδίσουν μερίδιο αγοράς.</p>

<p>«Είμαστε ειλικρινά εντυπωσιασμένοι από τον όγκο της ανταπόκρισης», λέει
ο Matthias Kirschner, συντονιστής για την Κοινότητα του FSFE. «Ο αριθμός των αναφορών
που έχουμε λάβει δείχνει ότι το πρόβλημα ενδημεί σε όλα τα επίπεδα του δημόσιου τομέα».
Σε μόλις τέσσερις εβδομάδες, εκατοντάδες ακτιβιστές από 41 χώρες υπέβαλαν 2286 
<a href="/news/2010/news-20100913-01.html">αναφορές σχετικά με διαφημιστικές καταχωρίσεις για
  μη-ελεύθερο λογισμικό</a> στο FSFE. Εκτός από αυτό, ήδη 37 οργανισμοί, 45 επιχειρήσεις και
1418 άτομα έχουν υπογράψει τη συλλογή υπογραφών του FSFE ζητώντας από τις δημόσιες υπηρεσίες
  να αφαιρέσουν τις διαφημιστικές καταχωρίσεις για μη-ελεύθερο λογισμικό από τους ιστοτόπους τους.
  «Αυτό δείχνει πόσοι άνθρωποι από όλη την Ευρώπη νοιάζονται για την ελευθερία στο λογισμικό
  και είναι πρόθυμοι να δραστηριοποιηθούν για να βοηθήσουν τον δημόσιο τομέα να λύσει το 
  πρόβλημα με τις διαφημίσεις», συνεχίζει ο Kirschner. </p>

<p>Το FSFE ενθαρρύνει τους δημόσιους φορείς να αφαιρέσουν τις διαφημιστικές καταχωρίσεις
για μη-ελεύθερο λογισμικό από τους ιστοτόπους τους ή τουλάχιστο να αλλάξουν τους ιστοτόπους τους
έτσι ώστε να μην κάνουν πλέον διακρίσεις ενάντια στο 
<a href="/freesoftware/freesoftware.html">Ελεύθερο Λογισμικό</a>. 
Τον Φεβρουάριο του 2009 <a href="https://my.fsfe.org/donate">Μέλη του FSFE</a> ξεκίνησαν τον
<a href="http://pdfreaders.org/">pdfreaders.org</a>, έναν ιστότοπο που περιέχει Ελεύθερου Λογισμικού
προγράμματα ανάγνωσης αρχείων PDF για όλα τα κυριότερα λειτουργικά συστήματα. Ο ιστότοπος
παρέχει επίσης συστάσεις με βάση ένα εύρος πρακτικών κριτηρίων, όπως η ολοκλήρωση με το
λειτουργικό σύστημα και η ευκολία στην εγκατάσταση.</p>

  </body>
</html>
<!--
Local Variables: ***
mode: xml ***
End: ***
-->


