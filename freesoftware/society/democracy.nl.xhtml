<?xml version="1.0" encoding="UTF-8" ?>

<html>
  <head>
    <title>Democratie en Vrije Software</title>
  </head>
  <body id="article">
    <p id="category">
      <a href="/freesoftware/freesoftware.html">Vrije Software</a>
    </p>

    <h1>Democratie heeft Vrije Software nodig</h1>

    <p>
      Technologie heeft altijd invloed gehad op de samenleving. Lezen, schrijven, 
      wiskunde, landbouw, de drukpers en radio zijn allemaal voorbeelden van ontwikkelingen
      die de manier hebben veranderd waarop we omgaan met handel, kunst en wetenschap.
      De belangrijkste culturele technologie van de 21e eeuw is software. De Free Software
      Foundation Europe (FSFE) is er aan gewijd om er zeker van te zijn dat mensen in onze 
      samenleving het recht hebben om met deze technologie om te gaan zoals zij wensen.
    </p>

    <p>
      In deze tijd is het onmogelijk om het dagelijks leven voor te stellen 
      zonder software. De meerderheid kan geen dag zonder. Mensen gebruiken 
      software op het werk, op laptops en in mobiele telefoons. Software is 
      ook terug te vinden op minder voor de hand liggende plaatsen: in treinen,
      auto's, televisies, wasmachines, koelkasten en veel meer apparaten. 
      Zonder software zouden we geen e-mails kunnen schrijven, geen telefoongesprekken 
      kunnen voeren en niet kunnen winkelen of reizen zoals we dat gewend zijn. 
      Software is het centrale middel van onze samenleving.
    </p>

    <h2>Ontketend</h2>

    <p>
      Als anderen een belangrijk middel als software controleren dan hebben zij 
      een enorme invloed op ons handelen. Zij die de zoekmachine die wij gebruiken 
      controleren bepalen wat we vinden. Zij die de e-mails controleren hebben de 
      mogelijkheid om ons te censureren. Simpel gezegd: controle over een 
      communicatiedienst maakt het mogelijk te beslissen over wie iets met wie kan uitwisselen. 
      Wie bepaalt hoe onze software werkt heeft veel invloed op hoe we leven en werken.      
    </p>

    <p>
      In een moderne democratie zijn de machten gescheiden. We verdelen de wetgevende, 
      uitvoerende en rechterlijke macht over verschillende instituties. En we 
      verdelen verantwoordelijkheden over verschillende niveau's van competentie. 
      Bijvoorbeeld: centrale overheid, regionale overheid en lokale overheid. 
      Een belangrijke functie van de vrijheid van de pers is om ons te beschermen 
      tegen de vorming van een informatiemonopolie, waarbij teveel macht is geconcentreerd 
      bij te weinig mensen. Een belangrijk voordeel van een werkende democratie is dat je 
      je ergste vijand een baan kan aanbieden binnen het democratische systeem.
    </p>

    <p>
      De democratie zou in groot gevaar zijn als software, als essentieel 
      sociaal middel, zou worden gecontroleerd door slechts een kleine groep. 
      Niet alleen onze communicatie maar ook een groot deel van de infrastructuur 
      van onze samenleving is er van afhankelijk. De FSFE komt op voor de belangen 
      van de computergebruikers en wil de controle over de toekomst van software 
      met iedereen delen. De samenleving kan het zich niet veroorloven om afhankelijk 
      te zijn van private belangen als het gaat om een middel dat zo belangrijk 
      is als software.
    </p>

    <h2>Vrijheid</h2>

    <p>
      Onze samenleving moet er zeker van zijn dat iedereen de mogelijkheid 
      heeft om zelf te bepalen wat zij met software wil doen. Dit betekent 
      dat we de vrijheid moeten hebben om software te gebruiken voor ieder doel, 
      te bestuderen hoe het werkt, het te delen met anderen en het te verbeteren.
    </p>

    <ul>
      <li>
        <strong>Gebruiken:</strong> De vrijheid om software te gebruiken voor 
        ieder doel betekent het tegengaan van discriminatie en het verzekeren 
        van gelijke kansen voor iedereen die deelneemt aan de samenleving.
      </li>

      <li>
        <strong>Bestuderen:</strong> De vrijheid om te bestuderen hoe software 
        functioneert is noodzakelijk om te kunnen begrijpen hoe dit essentiÃ«le middel werkt.
      </li>

      <li>
        <strong>Delen:</strong> De vrijheid om de software te verspreiden betekent dat we 
        anderen kunnen helpen.
      </li>

      <li>
        <strong>Verbeteren:</strong> Ten slotte moet een samenleving de vrijheid hebben om 
        haar middelen te veranderen om ze te kunnen ontwikkelen en aan te passen aan 
        persoonlijke behoeften.
      </li>
    </ul>

    <p>
      Software die deze vier vrijheden respecteert is Vrije Software.
    </p>

    <p>
       Een democratische samenleving heeft stevige fundamenten nodig. Een van deze fundamenten is Vrije Software.
    </p>

  </body>

  <timestamp>$Datum: 2010-04-23 15:56:18 +0100 (Maa, 23 Mei 2010) $ $Auteur: Matthias Kirschner$</timestamp>
  <author id="kirschner" />
  <date>
    <original content="2010-04-23" />
  </date>
</html>

