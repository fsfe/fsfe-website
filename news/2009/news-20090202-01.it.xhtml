<?xml version="1.0" encoding="UTF-8" ?>

<html newsdate="2009-02-02">
  <version>1</version>

<head>
<title>La FSFE lancia la campagna per lettori PDF liberi</title>
</head>
<body>

<h1>La FSFE lancia la campagna per lettori PDF liberi</h1>

<p>La <a href="http://fellowship.fsfe.org/">Fellowship</a>
della Free Software Foundation Europe è fiera di annunciare la sua ultima
iniziativa: <a href="http://pdfreaders.org/">pdfreaders.org</a>, un sito
contenente informazioni sul formato PDF e collegamenti a programmi liberi
di lettura dei PDF per tutti i maggiori sistemi operativi.</p>

<p>"Interoperabilità, concorrenza e libera scelta sono i benefici principali
degli Standard Aperti che si concretizzano nell'indipendenza da specifici
produttori e maggior valore per gli investimenti dei clienti", ha dichiarato
Georg Greve, presidente della FSFE. "Nonostante il fatto che molte versioni
di PDF offrono tutti questi benefici per testi e documenti formattati, i
file in formato PDF tipicamente vengono distribuiti con l'informazione che
l'utente deve usare uno specifico prodotto per leggerli. pdfreaders.org
fornisce un'alternativa tesa a mettere in evidenza i punti di forza del PDF
come Standard Aperto".</p>

<p>I coordinatori di pdfreaders.org, Hannes Hauswedell e Jan-Hendrik Peters,
sono felici di presentare l'ultima versione del sito contenente informazioni
brevi e concise di modo che l'utente possa cogliere tutti i vantaggi sia degli
Standard Aperti che del Software Libero.</p>

<p>"Il Software Libero ci dà il pieno controllo sul software che utilizziamo,
mentre gli Standard Aperti ci danno il controllo sui nostri dati e permettono
implementazioni da parte di diversi gruppi", spiega Jan-Hendrik Peters.
"Volevamo dimostrare che usando il Portable Document Format (PDF) la
gente può ottere ambedue i benefici".</p>

<p>Hannes Hauswedell aggiunge: "Proprio come in un progetto di Software Libero
siamo partiti con un'idea, realizzato una prima implementazione, ricevuto
molti commenti e consigli, e tradotto il tutto in una migliore versione del sito.
Siamo molto grati a tutte le persone che hanno partecipato. Il sito è il risultato
di uno sforzo collaborativo e sarebbe stato impossibile realizzarlo senza l'aiuto
di tutti i contributori".</p>

<p>"Il sito offre bottoni per collegamenti in varie lingue e esortiamo tutti a
metterne uno vicino ai contenuti PDF offerti sui propri siti", spiega
Matthias Kirschner, coordinatore della Fellowship della FSFE. "Speriamo che di
qui ad un anno nessun PDF sia offerto senza un bottone di collegemento a lettori
indipendenti ed alternativi attraverso pdfreaders.org".</p>

<h2>Che cos'è la Free Software Foundation Europe</h2>

<p>La Free Software Foundation Europe (FSFE) è una organizzazione non
governativa e senza fini di lucro attiva in molti paesi Europei e
impegnata in attività a livello globale. L'accesso al software determina
chi può far parte di una società digitale. Al fine di assicurare un'equa
partecipazione nell'era dell'informazione e una libera concorrenza, la
Free Software Foundation Europe (FSFE) si dedica alla diffusione
del Software Libero, che è definito dalle libertà di usare, studiare,
modificare e copiare il software.  Portare all'attenzione del pubblico
questi temi, dare solide basi politiche e legali al Software Libero e
assicurare libertà alle persone supportando lo sviluppo di Software
Libero, sono temi centrali per la FSFE fin dalla sua fondazione nel 2001.</p>

<p>Potete trovare maggiori informazioni sul lavoro di FSFE a questo indirizzo:
<a href="http://www.fsfeurope.org/">http://www.fsfeurope.org/</a>.</p>

<h2>Contatti</h2>

<ul>
	<li>Belgio: +32 2 747 03 57</li>
	<li>Germania: +49 700 373 38 76 73</li>
	<li>Svezia: +46 31 7802160</li>
	<li>Svizzera: +41 43 500 03 66</li>
	<li>UK: +44 29 200 08 17 7</li>
</ul>


</body>
</html>
<!--
Local Variables: ***
mode: xml ***
End: ***
-->
