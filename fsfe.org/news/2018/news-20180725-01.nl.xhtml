<?xml version="1.0" encoding="UTF-8"?>
<html newsdate="2018-07-26">
  <version>1</version>


<head>
    <title>"Publiek Geld? Publieke Code!": meer talen, meer supporters, groter bewustzijn</title>
  </head>

 <body>

<h1>"Publiek Geld? Publieke Code!": meer talen, meer supporters, groter bewustzijn</h1>

<div class="right" style="max-width: 506px; width: 30%;">
  <img src="/activities/publiccode/img/pmpc-logo.jpg" alt="Het logo van de 'Publiek Geld? Publieke Code!-campagne" />
</div>

<p>De website, de open brief en de video van de "Publiek Geld? Publieke Code!"-campagne is nu voorzien van een bijgewerkte set vertalingen. De Free Software Foundation Europe heeft ook interviews gehouden om overheden te vragen naar de voordelen van publieke code. Deze zijn nu ook beschikbaar op de website.</p>

<p>Waarom wordt software die gecreëerd is met belastinggeld niet gepubliceerd als Vrije Software? We zijn met onze <a href="https://publiccode.eu/">"Publiek Geld? Publieke Code!"</a> campagne begonnen deze vraag te stellen en we hebben hierover veel internationale aandacht en steun ontvangen.</p>

<p>Een essentieel element voor het bereiken van zoveel mogelijk mensen is het hebben van vertalingen in hun moedertaal. Daarom is <a href="https://publiccode.eu">onze campagne-website</a> vanaf vandaag vertaald in 18 talen die in Europa en daarbuiten worden gesproken. De bijbehorende en populaire campagnevideo is beschikbaar in zes verschillende talen (Engels, Frans, Italiaans, Duits, Portugees en Russisch) en is voorzien van ondertiteling in 16 talen. Controleer of uw taal al wordt ondersteund als u dat nog niet heeft gedaan!</p>

<p>In de tussentijd is een belangrijk deel van de campagne de bijbehorende <a 
href="https://publiccode.eu/openletter/">open brief</a>. Bijna 18.000 
individuen en 150 organisaties ondertekenden deze brief, waarin we eisen dat code die betaald is door de mensen ook beschikbaar zou moeten worden gemaakt voor mensen. Onder de ondertekenaars bevinden zich erg prominente Vrije Software- en internetgebruikersrechtenorganisaties en een eerste overheid: de gemeente Barcelona. Om de motivatie van de gemeente te begrijpen hielden we een <a 
href="/news/2018/news-20180705-01">interview met 
Francesca Bria</a>, CTO van Barcelona, die uitlegt hoe het gebruik van Vrije  
Software helpt bij het bouwen van een meer democratische, inclusieve en duurzame digitale samenleving.</p> 

<p>In een ander interview dat interessant is en relatie tot de PMPC-campagne vroegen we onlangs aan Elena Muñoz Salinero, die het Technology 
Transfer Centre van de Spaanse overheid leidt, over beste praktijken voor het hergebruiken van software-oplossingen tussen overheden <a 
href="/news/2018/news-20180601-01.html">door code onder Vrije Software-licenties te publiceren.</a></p>

<p>We zullen onze oproep voor handtekeningen handhaven tot de Europese Verkiezingen van 2019. Dat is over minder dan een jaar. Het is nu dus tijd om in actie te komen en uw politieke vertegenwoordigers te laten weten wat de voordelen van publieke code zijn. Help ons alstublieft door onze <a href="https://publiccode.eu/openletter/">open 
brief</a> te ondertekenen als u dat nog niet gedaan heeft. Vraag na het ondertekenen aan uw vrienden, collega's of uw maatjes op uw favoriete social media-kanaal om ook te tekenen.</p>

<p>Publiek Geld? Publieke Code!</p>

</body>
  <tags>
      <tag key="front-page"/>
      <tag key="pmpc">Publiek Geld? Publieke Code!</tag>
      <tag key="interview">interview</tag>
      <tag key="open-letter">open brief</tag>
      <tag key="translations">vertalingen</tag>
  </tags>
  <author id="albers"/>
  <author id="mehl"/>
<translator>André Ockers</translator>
</html>
