<?xml version="1.0" encoding="UTF-8"?>
<html newsdate="2013-09-27">
  <head>
    <title>Ændring af verden: GNU-projektet fylder 30 år</title>
  </head>

  <body>
    <h1>Ændring af verden: GNU-projektet fylder 30 år</h1>

<p newsteaser="yes">For 30 år siden bekendtgjorde Richard Stallman tilblivelsen 
af <a href="http://gnu.org">GNU-projektet</a>.  Et initiativ, der begyndte med 
en programmørs frustrationer over en defekt printerdriver, har ændret vores 
samfund.  Ideen om software, som alle kan anvende, studere, dele 
og forbedre, har virkelig vist sig at være slagkraftig.</p>

<blockquote><p>"Uden GNU-projektet og fri software-bevægelsen, som det 
inspirerede, ville vores dagligdag - og internettet - lige nu være et meget 
anderledes sted," siger Karsten Gerloff, formand for Free Software Foundation 
Europe.</p></blockquote>

<p><a href="/about/basics/freesoftware.html">Fri software</a> placerer 
kontrollen over elektroniske enheder der, hvor den hører til:  hos enhedernes 
ejere.  I dag findes fri software overalt.  Den driver internettet, vores 
mobiltelefoner, fjernsyn, biler, routere og alle former for elektroniske 
enheder.  Fri software har fundamentalt ændret den måde, folk udvikler software 
på:  I stedet for at forhindre folk i at tilpasse softwaren til deres egne 
behov, opfordres folk til at deltage i udviklingen.</p>

<blockquote><p>"GNU-projektet har fungeret som udgangspunkt for en bevægelse, 
der sikrer at vi kan kontrollere teknologi, og ikke være kontrolleret af 
teknologien," siger Matthias Kirschner, FSFE's leder af Public 
Awareness.</p></blockquote>

<p>Den indflydelse, som GNU-projektets tilgang til deling af viden har medført, 
rækker langt ud over GNU/Linux-styresystemet, og dækker ikke kun 
computerprogrammer.  Takket være styrken ved delt viden, er Wikipedia hurtigt 
blevet den verdensdominerende encyklopædi.  Creative Commons-licensen gør det 
muligt for kunstnere, musikere og forfattere, at anvende deres værker på måder, 
der er ideelle i den digitale tidsalder.  Videnskabsfolk og ingeniører er 
afhængige af fri software-værktøjer, til at helbrede sygdomme og gøre alles liv 
bedre.  For en generation af yngre mennesker, der nu træder ind i de voksnes 
rækker, er det en selvfølge at dele viden.</p>

<blockquote><p>"Vi skylder Richard Stallman stor tak for at være gnisten til 
denne epokegørende forandring, samt til alle der har arbejdet så hårdt på at 
drive fri softwares fremad i tre årtier," siger Gerloff. "Deltag i vores 
bevægelse, <a href="/fellowship/join.html">støt vores arbejde</a> og hjælp os 
med fremtidens udfordringer."</p></blockquote>

  </body>
  <tags>
    <tag>front-page</tag>
    <tag>gnu</tag>
  </tags>
  <timestamp></timestamp>
</html>
