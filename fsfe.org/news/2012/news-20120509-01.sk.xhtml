<?xml version="1.0" encoding="UTF-8"?>
<html newsdate="2012-05-09">
  <version>1</version>


	<head>
		<title>Štát zanedbal webové štandardy, firma teraz čelí 5600 eurám v pokutách</title>
	</head>

	<body>

		<h1>Štát zanedbal webové štandardy, firma teraz čelí 5600 eurám v pokutách</h1>

		<p>Zákon, ktorý bol prijatý za účelom redukovania byrokracie, viedol na Slovensku k nespravodlivosti. Štát ustanovil elektronickú formu ako jediný spôsob splnenia si niektorých zákonných povinností. Určené webové riešenie však vylučuje niektorých občanov z jej používania, keďže nie je interoperabilné a funguje iba na softvéri od jedného výrobcu. Kto nevlastní kópiu tohto programu, musí si ju kúpiť. Slovenský importér textilu sa nestotožňoval s takýmto nútením zo strany štátu k používaniu jediného softvér pre svoje podnikanie, a preto si splnil svoju povinnosť papierovou formou. Dnes za to čelí pokutám vo výške 5600 eur.</p>

		<p>Slovenská daňová správa už uložila 12 pokút spoločnosti EURA Slovakia, s.r.o., ktorá podala jej mesačné súhrnné výkazy v papierovej podobe. Keďže webová applikácia štátu funguje len na operačnom systéme Windows od spoločnosti Microsoft spolu s prehliadačom Internet Explorer od rovnakej spoločnosti, používanie elektronických prostriedkov bolo tejto firme znemožnené. Všetky konkurenčné operačné systémy ako napríklad Apple, GNU/Linux, BSD nedokážu spustiť predmetnú aplikáciu štátu.</p>

		<p>Slovenská daňová správa preto občanom, ktorí používajú konkurenčné výrobky, znemožnila  splnenie ich zákonnej povinnosti voči štátu. <i>"Táto situácia je absurdná. Ak sa daľší orgán verejnej správy rozhodne, že bude používať riešenie pre svoje služby, ktoré je dostupné len pre Apple, bude si musieť potom každý občan alebo spoločnosť kúpiť ich produkty len aby tak splnili svoju zákonnú povinnost? Koľko rôznych produktov by mali občania a spoločnosti vôbec vlastniť, aby potom mohli rešpektovať zákon?"</i> pýta sa Martin Husovec, člen FSFE Legal, ktorý teraz asistuje slovenskej spoločnosti pri podávaní správnej žaloby na súd.</p>

		<p>Ironicky namiesto zníženia byrokracie spôsobila táto nedbanlivosť štátneho orgánu iba ďalšie komplikácie pre spoločnosti. Navyše, prípad "EURA" prináša aj otázku prečo by štát mal vôbec presadzovať operačný systém jednej spoločnosti. Dochádza tak iba k narušovaniu súťaže, zvyšujú sa tak náklady pre malé spoločnosti a vedie to k spoločenskej nespravodlivosti tak ako v tomto prípade. Ak štát vyžaduje elektronickú formu ako jediný spôsob rešpektovania zákona, musí zároveň ponúknuť riešenie, ktoré je multi-platformové a tak dostupné každému. Úlohou štátu je totiž byť tu pre každého a nie iba pre vybraných občanov.</p>

		<p>Viac informácie o prípade EURA získate na nasledujúcom linku: <a href="/news/2012/news-20120509-02.html">https://fsfe.org/news/2012/news-20120509-02.html</a></p>

		</body>

	<tags>
		<tag key="front-page"/>
		<tag key="sk"/>
		<tag key="openstandards"/>
    <tag key="eura-slovakia">EURA Slovakia</tag>
	</tags>
	

</html>
