<?xml version="1.0" encoding="utf-8"?>
<html>
  <version>1</version>

  <head>
    <title>
      EURA versus Slowaakse Belastingautoriteiten
    </title>
  </head>

  <body>

	<p id="category"><a href="/activities/activities.html">Campagnes</a></p>
	<h1>EURA versus Slowaakse Belastingautoriteiten</h1>
 
	<div id="introduction">
	 
		<p>De Slowaakse textielimporteur EURA Slovakia S.R.O. dreigt 
5600 euro te moeten betalen omdat hij geen Microsoft Windows besturingssysteem 
heeft gekocht en gebruikt bij het indienen van elektronische belastingrapporten. 
De Slowaakse belastingdienst gaf EURA slechts twee mogelijkheden: ofwel Microsoft 
Windows kopen en gebruiken ofwel de boete betalen. Dit is ook hoe we de beslissing 
van de Slowaakse belastingautoriteiten uit mei 2012 kunnen samenvatten.</p>

	</div>


		<h2>Achtergrond van de zaak</h2>
		<p>Sinds januari 2010 heeft Slowakije een wet die vereist dat 
ieder maandelijks belastingrapport aangaande BTW elektronisch moet worden ingediend 
en ondertekend moet worden door een gecertificeerde elektronische handtekening. 
Omdat veel Slowaakse bedrijven nog steeds geen gecertificeerde elektronische 
handtekeningen hebben staat de wet een uitzondering toe waarbij een bedrijf met 
het belastingkantoor overeenkomt om een speciale webgebaseerde toepassing genaamd 
"eDane" te gebruiken.</p>
		<p>De eDane-toepassing werkt echter alleen met het Windows 
besturingssysteem en de Internet Explorer webbrowser. Geen van de andere 
besturingssystemen kan met deze toepassing werken. EURA Slovakia gebruikt 
bedrijfsbreed een concurrerend besturingssysteem. Ondanks hulp van haar 
IT-staf was het onmogelijk om iets elektronisch op te sturen. Toen het bedrijf 
de belastingdienst informeerde over dit probleem gebeurde er niets. Het bedrijf 
besloot haar statutaire verplichtingen na te komen door de belastingrapporten 
tenminste op klassiek papier in te dienen. De belastingdienst is echter van mening dat dit 
tegen de wet ingaat.</p>

		<h2>Boetes opleggen</h2>
<p>Toen het bedrijf op het feit wees dat het elektronisch niet in staat is aan haar 
verplichtingen te voldoen ontving het 12 boetes van de Slowaakse belastingdienst. 
<i>"We proberen echt de wet te respecteren, maar in Slowakije is er geen door de 
staat gecertificeerde toepassing die werkt met een elektronische handtekening van een 
ander besturingssysteem dan Windows. We zijn daarom een overeenkomst met het 
belastingkantoor aangegaan en hebben de webgebaseerde toepassing geprobeerd te 
gebruiken. Helaas konden noch wijzelf, noch onze technici met jaren ervaring, de 
toepassing gebruiken"</i> zegt de directeur van EURA Slovakia, Mr. František Slivka.</p>
<p>Voor het indienen van het belastingrapport in papieren vorm is het 
bedrijf verschillende keren beboet. Het bedrijf is tot nu toe niet succesvol geweest met een 
bezwaar richting verschillende administratieve lichamen. Het heeft 
daarom besloten een rechtszaak aan te spannen. <i>"Duizenden Slowaakse 
bedrijven hebben het na dit gedrag van de Slowaakse belastingdienst 
opgegeven en hebben eenvoudigweg een Windows-licentie gekocht om deze 
maandelijkse elektronische rapporten in te dienen. We geloven dat dit 
oneerlijk is. De dienst dwingt Slowaakse bedrijven direct om Windows te 
gebruiken, zelfs als zij het niet voor een ander doel nodig hebben" </i> zegt Slivka.</p>

 		<h2>Europees probleem</h2>

<p><i>"Als de staat het elektronische formulier vereist als enige manier om aan statutaire 
verplichten te voldoen dan moet het de multi-platform oplossing bieden, die voor iedereen 
beschikbaar is. Anders sluit de staat vooraf uit dat burgers zich in overeenstemming met 
de wet kunnen gedragen" </i> becommentarieert Martin Husovec, lid van FSFE Juridisch, die het 
Slowaakse bedrijf steunt bij het aanhangig maken bij de rechtbank. Dit probleem is niet 
uniek voor Slowakije.</p>
<p>Veel bedrijven in andere lidstaten van de Europese Unie moeten omgaan 
met precies hetzelfde probleem. Deze zaak in Slowakije is echter een van de meest 
onaangename en overduidelijke voorbeelden van het onrecht in de samenleving dat door 
onwetendheid over Open Standaarden in de digitale wereld wordt veroorzaakt. Het toont aan 
dat de verwaarlozing op het gebied van open standaarden niet alleen leidt tot 
sociale onrechtvaardigheid maar dat het ook de competitie schade toebrengt en 
dat het de kosten voor kleine bedrijven en kosten aan bureaucratie doet toenemen.</p>
<p>De gevolgen conflicteren ook met Europese regels en aanbevelingen, zoals het <a href="http://en.wikipedia.org/wiki/European_Interoperability_Framework">Europees  Interoperabiliteitsraamwerk</a>, dat duidelijk stelt dat <i>"Lidstaten die door ICT gesteunde nationale publieke diensten opzetten meer bewust moeten raken 
van het risico op het instellen van nieuwe elektronische drempels als zij kiezen 
voor oplossingen die niet interoperabel zijn. Deze zogenaamde e-drempels ("ebarriers") 
fragmenteren de interne markt en verhinderen haar juiste werking. Lidstaten en de 
Commissie zouden hun inspanningen moeten versterken om dit te voorkomen."</i></p>
<p>Deze nieuwe elektronische drempels slaan de burgers "digitaal" in de boeien en 
voorkomen dus dat zij zich in overeenstemming met de wet kunnen gedragen. FSFE 
roept op tot een verandering van deze praktijken.</p> 

		<h2>Het geding</h2>
<p>De FSFE heeft met experts van het <a href="http://eisionline.org/">European Information Society Institute (EISi)</a> EURA Slovakia gesteund in <a href="http://eisionline.org/index.php/projekty-m/sudy-a-obcianska-spolocnost-m/33-podnikatel-zaluje-stat">het geding</a> voor de regionale rechtbank in Banská Bystrica. Onze basisargumenten waren dat dit gedrag van de staat in strijd is met lokale wetten op het gebied van open standaarden, 
competitiewetten, het principe van de rechtsstaat en het recht op bedrijfsmatige activiteiten. Bij het indienen hebben wij ook beargumenteerd dat de staat ingaat tegen <a href="http://eur-lex.europa.eu/LexUriServ/LexUriServ.do?uri=CELEX:31999L0093:en:HTML">art. 3(7) van de Electronic Signatures Directive</a>. Vanwege deze reden verzoeken wij het Slowaakse hof om voorbereidend te refereren aan de rechtbank van de Europese Unie met de vraag of het in overeenstemming is met art. 3(7) van het Electronic Signatures Directive om het gebruik van elektronische handtekeningen in de publieke sector te beperken tot die van slechts een verkoper.</p>

<blockquote>
<p>Artikel 3 - Toegang tot de markt
(7) Lidstaten mogen gebruik maken van elektronische handtekeningen in de publieke 
sector onder voorbehoud van mogelijke aanvullende voorwaarden. Deze voorwaarden 
zullen objectief, transparant, billijk en niet-discriminerend zijn en zullen alleen 
verband houden met de specifieke eigenschappen van de relevante toepassing. Zulke 
vereisten mogen geen obstakel vormen voor grensoverschrijdende diensten voor burgers.</p>
</blockquote>

<p>Snel na het indienen van het geding probeerde het Hof om de zaak procedureel te 
verdelen in 11 verschillende en parallelle zaken. Omdat dit buitengewone obstakels 
zou vormen voor het geding hebben we EURA Slovakia geholpen een klacht in te dienen 
bij het Constitutionele Hof van de Slowaakse Republiek. Na haar beslissing zal het 
geding doorgang vinden voor het Regionale Hof in Banská Bystrica.</p>

		<h2>(Deels) succesvol bezwaar bij het Regionale Hof</h2>
<p>Het Regionale Hof in Banská Bystrica besloot over de EURA-zaak in april 
2013. Hoewel zij besloot in het voordeel van EURA kan het niet als een overwinning 
worden beschouwd voor Open Standaarden. Er is expliciet gesteld dat, vanwege 
procedurele regels die van toepassing zijn in Slowakije, het Hof niet competent is 
om argumenten die zijn aangedragen door FSFE en EISi te beoordelen in het 
bezwaar.</p>
<p>Volgens het besluit van het Hof konden de argumenten die zijn aangedragen 
door EURA niet worden meegenomen omdat zij niet zijn gepresenteerd tijdens de 
vorige administratieve fase van het proces. <i>”Het Hof is geen voortzetting van 
een administratief proces. Het Hof kan de bezwaren van de klager slechts 
in overweging nemen voor zover deze al zijn geuit tijdens de eerste rechtsgang tegen de 
beslissing van het overheidslichaam.”</i> Het belangrijkste argument is dat het Hof 
niet competent was om zulke bezwaren te beoordelen omdat zij werden geïntroduceerd 
in een latere fase van het proces, voor het Hof, en niet eerder, voor het administratieve 
lichaam (de Belastingdienst).</p>

<p>Martin Husovec, leidinggevende bij FSFE en leidend advocaat van EISi in 
deze campagne, denkt er anders over. <i>“We kunnen het niet eens zijn met het besluit 
van het Regionale Hof in Banská Bystrica. Het Hof zou ook moeten kijken naar [onze] 
kernargumenten over de onrechtmatigheid van de boete. Er is geen procedurele reden 
voor het Hof om dit niet te doen. Er zou bezwaar tegen dit besluit moeten worden 
gemaakt.”</i></p>

<p>Positief is dat het Hof erkende dat het onwettig is om 12 verschillende 
boetes op te leggen voor dezelfde handeling. Alle 12 boetes werden ingetrokken 
en de zaak zou weer terug moeten naar het administratieve lichaam: de belastingdienst. 
Hoewel het Hof substantiële bezwaren van EURA's klacht afwees, bood het een hint over 
hoe deze zaak verder af zou kunnen lopen. <i>“Als het administratieve lichaam een [enkele] boete 
oplegt in volgende processen en er weer bezwaar wordt gemaakt bij het Hof, dan zal het 
Hof in staat zijn om deze zaak opnieuw te evalueren”</i>. Maar deze keer zal het Hof 
verplicht zijn om EURA's argumenten te beoordelen.</p>

	<h2>Een nieuw vervolg bij de belastingautoriteiten</h2>

<p>Na deze beslissing van het Hof kwam er een vervolg van de EURA-zaak 
voor de belastingautoriteiten. Het was geen verrassing dat de belastingautoriteiten 
deden wat werd gesuggereerd in de beslissing van het Hof: zij verminderde de 
eerder opgelegde boetes. Zij weigerden echter nog steeds om EURA's belangrijkste 
argumenten te erkennen volgens welke deze boetes illegaal waren en nooit hadden 
mogen worden opgelegd.</p>

<p>Dus de achtbaan begint opnieuw. EURA heeft bezwaar gemaakt tegen de 
nieuwe administratieve beslissing. Vanwege technische veranderingen in de 
Slowaakse wetgeving is dit bezwaar afgewezen. Volgens nieuwe 
belastingregels kan EURA een bezwaar alleen in elektronische vorm indienen. 
EURA was zich niet bewust van deze verplichting, vooral omdat de verandering 
in wetgeving plaatsvond tijdens de periode van bezwaarmaken. Deze verandering 
was ook niet zichtbaar gemaakt in de beslissing van de belastingautoriteiten. 
De administratieve beslissing bevatte advies over remedies maar ook hierin werd 
EURA er niet op gewezen dat bezwaar alleen in elektronische vorm mogelijk is 
en dat papieren formulieren niet langer beschikbaar zijn. <b>Ondanks dit feit 
wees de autoriteit deze tweede keer het bezwaar van EURA af.</b></p>

<p>Op dit moment doet EISi's juridische team er alles aan om iedere beschikbare 
legale juridische remedie te gebruiken om de huidige plaag van het besluit van de 
belastingautoriteiten af te wenden.</p>

<related-feed tag="eura-slovakia"/>
  
  </body>
<translator>André Ockers</translator>
</html>
<!--
Local Variables: ***
mode: xml ***
End: ***
-->
