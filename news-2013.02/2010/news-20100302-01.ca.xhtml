<?xml version="1.0" encoding="UTF-8" ?>

<html newsdate="2010-03-02">
  <head>
	  <title>Dia de la Llibertat dels Documents 2010 - Allibera els teus documents, salva la teva informació!</title>
  </head>
  <body>

    <h1>Dia de la Llibertat dels Documents 2010</h1>
    <h2>Allibera els teus documents, salva la teva informació!</h2>

    <p newsteaser="yes">
      Podràs seguir llegint els teus documents d'aquí a 20 anys? Cada dia, milions d'usuaris d'ordinadors com tu editen text i fulls de càlcul, prenen fotografies i graven àudio i vídeo. Què passaria si no poguessis llegir mai més les teves cartes privades, o ni tan sols obrir aquell àlbum de fotos de la teva lluna de mel? I si no poguessis compartir aquells fitxers amb els teus amics, perquè els programes que fa servir cadascú no saben, o no volen, parlar entre ells? Per ajudar-te a fer que els teus documents superin el pas del temps, celebrem el Dia de la Llibertat dels Documents ("Document Freedom Day", DFD) el proper 31 de març.
    </p>
    
    <p>
      Qualsevol persona pot desar documents en Formats Oberts de Document, que estan basats en Estàndards Oberts, i així assegurar-se que tothom podrà llegir aquests fitxers, independentment del programari que faci servir. Qualsevol pot construir aplicacions que escriguin fitxers en aquest format. Internet mateix va ser construït amb Estàndards Oberts, i és gràcies a això que avui dia pots veure tanta innovació a la xarxa.
    </p>
    
    <p>
      El Dia de la Llibertat dels Documents (DFD) farem prendre consciència sobre els Formats Oberts de Document i els Estàndards Oberts tot organitzant activitats per tot el món, juntament amb organitzacions associades i voluntaris.
    </p>
    
    <p>
      Durant tot el mes de març farem córrer la veu sobre els Formats Oberts de Document i els Estàndards Oberts. Publicarem informació, en parlarem amb la premsa, ho explicarem als nostres amics i amigues, i escamparem el logotip del DFD per tota Internet.
    </p>
    
    <p>
      Hi ha moltes maneres de prendre part en aquesta campanya, així que tria'n una i ajuda'ns:
    </p>

    <ul>    
      <li>Posa una pancarta al teu lloc web, enllaçant el lloc web del DFD. Pots trobar pancartes al nostre <a href="http://documentfreedom.org/2010/artwork.html">Lloc Web de Material Gràfic</a>.</li>    
      <li>Publica un article al teu bloc sobre el Dia de la Llibertat dels Documents, o sobre els Estàndards Oberts, i fes córrer la veu sobre la campanya. Envia'ns un enllaç i l'inclourem al lloc web del DFD.</li>    
      <li>Fes servir el teu microbloc per escampar notícies i articles sobre el DFD! Marca'ls  amb les etiquetes !dfd o #dfd2010</li>    
      <li>Organitza una activitat a la teva ciutat el 31 de març. Si vols veure idees pel que fa a activitats, vés al <a href="http://documentfreedom.org">Lloc web del Dia de la Llibertat dels Documents</a>.</li>    
      <li><a href="http://documentfreedom.org/support.html">Dóna diners al Dia de la Llibertat dels Documents</a>.
      La teva contribució el fa possible!</li>
      <li>Convertiu-vos en organització associada. Contacteu el nostre <a
      href="http://2010.documentfreedom.org/About">equip de campanya</a> per saber com fer-ho.</li> 
    </ul> 
    
    <p>
      Vols saber <a href="http://documentfreedom.org/os.html">més coses sobre els Estàndards Oberts</a>?
    </p>
    
    <p>
      L'objectiu del Dia de la Llibertat dels Documents és ajudar-te a ser veritablement l'amo, o mestressa, de les teves dades. No hauries d'estar lligat a cap aplicació en particular per viure la teva vida al món digital, ni tampoc hauries d'haver de fer servir cap programari en concret per comunicar-te amb la teva administració, la teva escola ni ningú.
    </p>
    
    <p>
      Per a més informació sobre el Dia de la Llibertat dels Documents, visita el nostre lloc web: <a
      href="http://www.documentfreedom.org"><strong>www.documentfreedom.org
      </strong></a>
    </p>

    <h3>Contacte</h3>
    <p>Fernanda Weiden<br /> Coordinadora de la campanya DFD<br />
      Adreça electrònica: weiden -at- fsfeurope.org<br /> Tel:   +41 76 4021866<br />
    </p>
    
  </body>
  <translator>Joan Perals Tresserra</translator>
</html>
<!--
Local Variables: ***
mode: xml ***
End: ***
-->
