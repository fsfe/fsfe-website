<?xml version="1.0" encoding="UTF-8" ?>

<html newsdate="2009-07-09" type="newsletter">
<head>
  <title>FSFE Newsletter - Giugno 2009</title>
</head>
<body>

<h1>FSFE Newsletter - Giugno 2009</h1>

<p newsteaser="yes">Giugno è certamente stato un mese entusiasmante. Oltre
alle nostre attività con gli incontri della Fellowship, le partecipazioni
ad eventi come il LinuxTag a Berlino, gran parte dei nostri sforzi e della
nostra attenzione sono stati diretti all'Assemblea Generale (GA) che si è
tenuta a Miraflores de la Sierra.</p>

<p>Questo è stato un evento importante per la nostra organizzazione dato che,
per la prima volta, ha incluso un rappresentante della Fellowship, ha visto
la presentazione del nostro nuovo team spagnolo, ha dato l'opportunità
per creare senso di comunità durante un evento sociale, ma soprattutto, ha
visto la creazione del nostro nuovo Team Esecutivo!</p>

<p>Continua a leggere per conoscerlo!</p>

		<p align="right"><a href="mailto:poderi@fsfe.org">Giacomo Poderi</a></p>


   <h3>Indice</h3>
<ol>
<li><a href="#1" name="TOC1">FSFE partecipa al "LinuxTag 2009", Berlino, 24-27 Giugno</a></li>
<li><a href="#2" name="TOC2">Evento sociale e presentazione del team spagnolo, Miraflores de la Sierra, Spagna, 20 Giugno</a></li>
<li><a href="#3" name="TOC3">Il resoconto del primo rappresentante della Fellowship alla GA</a></li>
<li><a href="#4" name="TOC4">Resoconto Esecutivo di due anni(2007-2009)</a></li>
<li><a href="#5" name="TOC5">Incontro della Fellowship a Berlino, 11 Giugno</a></li>
<li><a href="#6" name="TOC6">E' ora che la comunità riprenda in mano il proprio marchio</a></li>
<strong>Sotto i riflettori</strong>
<li><a href="#7" name="TOC7">Il nuovo Team Esecutivo nominato durante l'Assemblea Generale 2009 di FSFE</a></li>
<strong>Accadde in passato</strong>
<li><a href="#8" name="TOC8">Introdotto il team di traduttori</a></li>
<strong>Prossimi eventi</strong>
<li><a href="#9" name="TOC9">Stand di FSFE presso il RMLL a Nantes, Francia, 07-11 Luglio</a></li>
<li><a href="#10" name="TOC10">Incontro della Fellowship a Berlino, 09 Luglio</a></li>
</ol>

<p></p>

	<h3><a name="1"/>FSFE partecipa al "LinuxTag 2009", Berlino, 24-27 Giugno</h3>
	
	<p>Come negli anni passati, abbiamo partecipato con uno stand al "LinuxTag" di
Berlino. L'evento ha avuto luogo all'Expo Center dal 24 al 27 Giugno, ed ha
attirato circa 10,000 visitatori interessati al Software Libero a tutti i livelli,
135 espositori e circa 300 relatori. Quest'anno il nostro stand era coordinato
da Lena Simon e Matthias Kirschner con il prezioso aiuto di 12 volontari,
che lo hanno gestito durante i quattro giorni dell'evento. Quest'anno il nostro
stand ha incluso qualche novità come i nuovissimi dépliant di pdfreaders.org,
una striscia a fumetti introduttiva alla Fellowship e la versione alfa
di un gioco per lo stand chiamato "GNUstav the GNU". Puoi leggere altre
informazioni a riguarda sui blog di Matthias e Torsten:</p>

<ul>
<li><a href="http://blogs.fsfe.org/mk/?p=284">http://blogs.fsfe.org/mk/?p=284</a></li>
<li><a href="http://blogs.fsfe.org/torsten.grote/2009/07/01/linux-tag-2009/">http://blogs.fsfe.org/torsten.grote/2009/07/01/linux-tag-2009/</a></li>
</ul>


	<h3><a name="2"/>Evento sociale e presentazione del team spagnolo, Miraflores de la Sierra, Spagna, 20 Giugno</h3>
	
	<p>Sabato 20 Giugno, dopo una presentazione pubblica del nostro team
spagnolo, tutti i membri dell'Assemblea Generale (GA), i Fellow ed amici
sono stati invitati al "compile your own"-Cocktail-Party. Circa 30 persone
hanno adattato i quattro principi fondamentali del Software Libero all'arte
della preparazione dei cocktail. Le materie prime sono state predisposte a
La Cristalera ed ai partecipanti sono stati forniti i codici sorgenti di
diversi cocktail. Questo evento sociale è stata un'importante occasione per
creare un senso di comunità e per rafforzare i legami tra colleghi ed amici.</p>

<ul>
<li><a href="http://fsfe.org/news/2009/ga2009.html">http://fsfe.org/news/2009/ga2009.html</a></li>
</ul>


	<h3><a name="3"/>Il resoconto del primo rappresentante della Fellowship alla GA</h3>
	
	<p>Torsten Grote è il primo Fellow eletto per rappresentare la Fellowship presso
la GA di FSFE. In Miraflores de la Sierra, ha avuto la possibilità di partecipare
ad un processo decisionale di alto livello interno all'organizzazione. Torsten
ha già riportato la sua esperienza con una e-mail a tutti i Fellow. Torsten ha
detto: "sono stato sorpreso da quanta influenza io abbia avuto sulle decisioni
che sono state prese". E continua: "i miei dubbi e proposte non sono stati trattati
in maniera differente da quelli degli altri membri. In questo modo ho avuto
un'influenza considerevole su tutte le decisioni e sono stato in grado di
verificare se il team esecutivo faccia e farà il proprio lavoro correttamente."
Torsten manterrà il proprio blog aggiornato per includere maggiori informazioni
sulla GA. Non perderlo!</p>

<ul>
<li><a href="http://blogs.fsfe.org/torsten.grote/">http://blogs.fsfe.org/torsten.grote/</a></li>
</ul>


	<h3><a name="4"/>Resoconto Esecutivo di due anni (2007-2009)</h3>
	
	<p>In preparazione della GA di quest'anno, Georg Greve, presidente
uscente di FSFE, ha steso il Resoconto Esecutivo biennale sul lavoro
dell'organizzazione, ora disponibile on-line. Il documento riassume
attività chiave in diverse aree come il caso Antitrust Microsoft, gli standard
aperti, le Nazioni Unite ed il lavoro legale della Freedom Task Force.
Il Resoconto Esecutivo è una valida risorsa per capire gli attuali cambiamenti
e le future direzioni della nostra organizzazione.</p>

<ul>
<li><a href="http://fsfe.org/documents/reports/es-2009.html">http://fsfe.org/documents/reports/es-2009.html</a></li>
</ul>


	<h3><a name="5"/>Incontro della Fellowship a Berlino, 11 Giugno</h3>
	
	<p>Il gruppo della Fellowship di Berlino si è riunito l'11 Giugno presso il
Newthinking Store in Tucholskystraße 48. All'incontro, Sabine Stengel di Cartogis
ha tenuto un discorso su OpenStreetMap, seguito da una entusiasmante discussione.
La preparazione del LinuxTag è stato un altro importante argomento di discussione
durante la serata. Torsten ha risposto alle domande di altri Fellow a riguardo del
suo nuovo ruolo rappresentativo alla GA. Circa 25 Fellow e ospiti interessati
hanno partecipato all'incontro ufficiale di due ore e al successivo raduno sociale
presso il pub.</p>

<ul>
<li><a href="http://wiki.fsfe.org/groups/Berlin">http://wiki.fsfe.org/groups/Berlin</a></li>
</ul>


	<h3><a name="6"/>E' ora che la comunità riprenda in mano il proprio marchio</h3>

	<p>Con i termini "Free Software" ed "Open Source" che diventano ogni giorno
più diffusi ci rendiamo conto di quanto molte compagnie vogliano 'saltare sul
carrozzone', marchiando qualsiasi cosa che producono come Free o Open Source 
Software. Però, accade spesso che i modelli misti che cercano di diffondere sono
ben lontani da ciò che noi chiameremmo Free Software. Georg ha pubblicato un
post conciso dal titolo "It's time for the community to take
charge of its brand", che si concentra sulle attuali pratiche aziendali
di contaminare i modelli e di sottrarre alle comunità la loro interpretazione e
comprensione di "Free Software".</p>

<ul>
<li><a href="http://blogs.fsfe.org/greve/?p=347">http://blogs.fsfe.org/greve/?p=347</a></li>
</ul>
	

	<h2>Sotto i riflettori</h2>

	<h3><a name="7"/>Il nuovo Team Esecutivo nominato durante l'Assemblea Generale 2009 di FSFE</h3>

	<p>Il nostro incontro annuale della GA, tenutosi a Miraflores de la Sierra, Spagna, dal
19 al 21 Giugno, ha introdotto molti cambiamenti. Era presente Torsten, nel ruolo di primo
rappresentante della Fellowship, è stato ufficialmente presentato il nostro team spagnolo, che
ha ospitato ed organizzato l'incontro, e soprattutto è stato discusso ed ufficialmente nominato
il nuovo Team Esecutivo.</p>

	<p>Karsten Gerloff, Fernanda Weiden, Christian Holz, Adrian de Groot,
Matthias Kirschner e Reinhard Müller sono le persone che guideranno FSFE per i
prossimi anni. Rispettivamente sono: il nostro nuovo Presidente, la Vice-Presidentessa,
il Direttore Esecutivo, il coordinatore della FTF, il coordinatore della Fellowship
e l'Ufficiale Finanziario. Georg Greve, che ha fondato l'organizzazione
insieme ad altri e che è stato presidente per i passati otto anni dice a riguardo della
nuova squadra: "Non c'è alcun dubbio nella mia mente che queste persone straordinarie
siano un dream team che assicura sia continuità sia rinnovamento verso una
migliore, più grande, e più affermata FSFE."</p>
	
	<p>Il nuovo Team Esecutivo è ben conscio delle capacità dell'organizzazione
e lavorerà per rafforzarlo ancora di più. Karsten, nuovo Presidente di FSFE, dice:
"Georg Greve e la sua squadra hanno fatto un lavoro eccellente durante gli otto anni passati,
costruendo FSFE dal nulla e portandola ad essere una organizzazione altamente rispettata in qualità
di gruppo esperto sul Software Libero, e come collaboratore affidabile in negoziazioni
e attività politica." Fernanda, Vice-Presidente di FSFE, continua: "Le persone in questa
organizzazione hanno una profonda comprensione non solo della tecnologia in sé,
ma anche dei suoi aspetti politici e sociali. Insieme, possiamo continuare
a sviluppare avanzate riflessioni su come la nostra società possa gestire il
sapere, e trarre il meglio dalla tecnologia."</p>

	<p>Maggiori informazioni sul nuovo team e su come contattare i membri si trovano qui:</p>

<ul>
<li><a href="http://fsfe.org/about/team.html">http://fsfe.org/about/team.html</a></li>
</ul>

<p>Link utili:</p>
<ul>
<li><a href="http://fsfe.org/news/2009/news-20090624-01.html">http://fsfe.org/news/2009/news-20090624-01.html</a></li>
<li><a href="http://fsfe.org/news/2009/ga2009.html">http://fsfe.org/news/2009/ga2009.html</a></li>
<li><a href="http://fsfe.org/documents/reports/es-2009.html">http://fsfe.org/documents/reports/es-2009.html</a></li>
<li><a href="http://blogs.fsfe.org/greve/?p=354">http://blogs.fsfe.org/greve/?p=354</a></li>
</ul>

	<h2>Accadde in passato</h2>

	<h3><a name="8"/>Introdotto il team di traduttori</h3>
	
	<p>Il respiro internazionale della nostra organizzazione richiede che le nostre
informazioni e documenti siano disponibili in quante più lingue possibile. Cinque
anni fa abbiamo deciso di creare uno spazio affinché una squadra di traduttori
flessibile, reattiva e ben coordinata crescesse. La decisione ci ha sicuramente
ben ripagato. Ad oggi, gran parte del contenuto di http://fsfe.org è disponibile in
27 lingue. Grazie ai nostri volontari per il loro eccellente lavoro!</p>

<ul>
<li><a href="http://mail.fsfeurope.org/pipermail/press-release/2004q3/000065.html">Newsletter Giugno 2004</a></li>
</ul>


	<h2>Prossimi eventi</h2>

	<h3><a name="9"/>Stand di FSFE presso il RMLL a Nantes, Francia, 07-11 Luglio</h3>
	
	<p>Il decimo RMLL, "Rencontre Mondial de Logiciel Libre" (LSM, Libre
Software Meeting) avrà luogo a Nantes. Rainer Kersten organizzerà là uno stand per FSFE.
RMLL è l'evento più importante sul Software Libero in Francia e si attendono circa
5000 visitatori.</p>
	
	<p>Chiunque volesse partecipare ed aiutare è più che benvenuto. Per il coordinamento, contattate:</p>

<ul>
<li><a href="mailto:dus@office.fsfeurope.org">dus &lt;AT&gt; office &lt;DOT&gt; fsfeurope &lt;DOT&gt; org</a></li>
<li><a href="http://2009.rmll.info/">http://2009.rmll.info/</a></li>
</ul>


	<h3><a name="10"/>Incontro della Fellowship a Berlino, 09 Luglio</h3>
	
	<p>Il gruppo della Fellowship di Berlino si incontrerà il 9 Luglio alle 19:30 presso
il Newthinking Store, in Tucholskystraße 48. Questa volta ci sarà una discussione con
rappresentanti politici di giovani organizzazioni sul Software Libero. Come sempre,
ospiti sono invitati ad unirsi.</p>

<ul>
<li><a href="http://wiki.fsfe.org/groups/Berlin">http://wiki.fsfe.org/groups/Berlin</a></li>
</ul>

<p></p>

<p>L'elenco completo delle newsletter della FSFE si trova su</p>
<a href="http://fsfe.org/news/newsletter.html">http://fsfe.org/news/newsletter.html</a>

<p>Per sapere come unirsi alla Fellowship o supportare il lavoro di FSFE</p>
 <a href="http://fellowship.fsfe.org/join">http://fellowship.fsfe.org/join</a>
 <a href="http://fsfe.org/contribute/contribute.html">http://fsfe.org/contribute/contribute.html</a>

<p>Potete ordinare il nostro merchandise su</p>
<a href="http://fsfe.org/order/order.html">http://fsfe.org/order/order.html</a>

</body>
	<timestamp>$Date$ $Author$</timestamp>
	<translator>Giacomo Poderi</translator>
</html>
<!--
Local Variables: ***
mode: xml ***
End: ***
-->
