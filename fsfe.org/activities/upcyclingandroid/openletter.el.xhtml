<?xml version="1.0" encoding="utf-8"?>
<html>
<version>1</version>

<head>
  <title>Ανοιχτή επιστολή για το δικαίωμα εγκατάστασης οποιουδήποτε λογισμικού σε οποιαδήποτε συσκευή</title>
</head>

<body class="upcycling-android">

<p id="category"><a href="/activities/upcyclingandroid/upcyclingandroid.html">Upcycling Android</a></p>

<div id="join" class="color-box background fullwidth" data-color="android-blue">
  <h4>Ανοιχτή επιστολή</h4>
<h3 id="the-universal-right-to-freely-choose-operating-systems-software-and-services">
Kαθολικό δικαίωμα εγκατάστασης οποιουδήποτε λογισμικού σε οποιαδήποτε συσκευή</h3>
</div>


<blockquote>
  <p>
    Ο σχεδιασμός του λογισμικού είναι ζωτικής σημασίας για τον οικολογικό σχεδιασμό και τη βιωσιμότητα των προϊόντων και του υλικού. Τα συστήματα και οι υπηρεσίες ελεύθερου λογισμικού επιτρέπουν την επαναχρησιμοποίηση, την ανακύκλωση και τη διαλειτουργικότητα των συσκευών. Το καθολικό δικαίωμα ελεύθερης επιλογής λειτουργικών συστημάτων, λογισμικού και υπηρεσιών είναι ζωτικής σημασίας για μια πιο βιώσιμη ψηφιακή κοινωνία.
  </p>
</blockquote>

<h2>Προς: Νομοθέτες στην Ευρωπαϊκή Ένωση</h2>
<h2>Κοινοποίηση: Πολίτες της Ευρωπαϊκής Ένωσης</h2>


  <p>
    Οι υποδομές και οι υπηρεσίες ψηφιοποιούνται διαρκώς, ταυτόχρονα όλο 
    και περισσότερες ηλεκτρονικές συσκευές συνδέονται στο Διαδίκτυο από 
    ιδιωτικά, δημόσια ή επιχειρηματικά περιβάλλοντα. Πολλές από αυτές 
    τις συσκευές χρειάζονται περισσότερη ενέργεια και φυσικούς πόρους 
    για να παραχθούν από όση ενέργεια καταναλώνουν κατά τη συνολική 
    χρήση τους. Και πάρα πολλές από αυτές τις συσκευές πετιούνται και 
    δεν μπορούν να επισκευαστούν μόνο και μόνο επειδή το λογισμικό 
    σταματά να λειτουργεί ή δεν ενημερώνεται πλέον.
  </p>

  <p>
    Από τη στιγμή που το προεγκατεστημένο λογισμικό εμποδίζει τους 
    χρήστες να συνεχίσουν να χρησιμοποιούν το υλικό τους, τα 
    περιοριστικά μοντέλα ιδιοκτησίας εμποδίζουν τους χρήστες να λύσουν 
    το πρόβλημα και να παρατείνουν τη χρήση της συσκευής τους. Οι 
    περιορισμοί εκτείνονται από το φυσικό κλείδωμα του υλικού, την 
    τεχνική ασάφεια με τη χρήση ιδιόκτητου λογισμικού, έως τους 
    νομικούς περιορισμούς μέσω αδειών χρήσης λογισμικού και συμφωνιών 
    άδειας χρήσης τελικού χρήστη. Με αυτόν τον τρόπο οι 
    κατασκευάστ:ρι:ες συχνά απαγορεύουν τη δυνατότητα επισκευής, 
    πρόσβασης και επαναχρησιμοποίησης των συσκευών τους. Ακόμη και μετά 
    την αγορά, η συσκευή συχνά δεν ανήκει πραγματικά στις/-ους 
    πελάτ:ισσ:ες. Οι πελάτ:ισσ:ες δεν είναι σε θέση να κάνουν ό,τι 
    θέλουν με τις συσκευές τους. <strong>Αν δεν μπορείς να 
    εγκαταστήσεις το λογισμικό που θέλεις στην ίδια σου την συσκευή, 
    τότε η συσκευή δεν σου ανήκει.</strong>
  </p>

  <p>
    Εμείς που υπογράφουμε αυτή την ανοιχτή επιστολή
  </p>
  <ul>
    <li>
      αναγνωρίζουμε ότι η ελεύθερη πρόσβαση στο υλικό και το λογισμικό καθορίζει πόσο καιρό ή πόσο συχνά μπορεί να χρησιμοποιηθεί ή να επαναχρησιμοποιηθεί μια συσκευή.
    </li>
    <li>
      δηλώνουμε ότι η αυξημένη διάρκεια ζωής και η δυνατότητα επαναχρησιμοποίησης των συσκευών μας είναι απαραίτητη για μια πιο βιώσιμη ψηφιακή κοινωνία.
    </li>
  </ul>

  <p>
    <strong>Γι' αυτό ζητάμε από τους νομοθέτες στην Ευρωπαϊκή Ένωση να αξιοποιήσουν την ιστορική ευκαιρία και να επιτρέψουν μια πιο βιώσιμη χρήση των ηλεκτρονικών προϊόντων και συσκευών με ένα καθολικό δικαίωμα εγκατάστασης και εκτέλεσης οποιουδήποτε λογισμικού σε οποιαδήποτε συσκευή.</strong> Για το σκοπό αυτό, απαιτούμε τα εξής:
  </p>

  <div class="color-box background rounded" data-color="android-blue">
    <h3 id="users-have-the-right-to-freely-choose-operating-systems-and-software-running-on-their-devices">Οι χρήστ:ρι:ες να έχουν δικαίωμα να επιλέγουν ελεύθερα τα λειτουργικά συστήματα και το λογισμικό που εκτελείται στις συσκευές τους</h3>
  </div>
  <div class="with-image-left small-img">
    <img src="https://pics.fsfe.org/uploads/big/4bc66bc88db53000d4c61158a2c59ed8.png" alt="τρία γρανάζια σε διαφορετικά χρώματα και μεγέθη να ενσωματώνονται μεταξύ τους, ενώ το ένα να έχει πάνω του τη συντομογραφία κωδικοποίησης"/>
    <div>
      <p>
        Τα τάμπλετ, τα τηλέφωνα και οι άλλες συνδεδεμένες συσκευές μας είναι υπολογιστές γενικής χρήσης. Η αντικατάσταση του λογισμικού και των λειτουργικών συστημάτων σε αυτές τις συσκευές μάς επιτρέπει να παρατείνουμε την ζωή μιας συσκευής και να αξιοποιούμε πλήρως το υλικό μας. Για τη δυνατότητα επαναχρησιμοποίησης και ανακύκλωσης των πόρων μας με δημιουργικό και βιώσιμο τρόπο χρειαζόμαστε το <strong>καθολικό δικαίωμα να εγκαθιστούμε και να αναπτύσσουμε οποιοδήποτε λειτουργικό σύστημα και λογισμικό θέλουμε σε οποιαδήποτε συσκευή μας.</strong> Δεν πρέπει να επιτρέπονται οποιαδήποτε νομικά, τεχνικά ή άλλα εμπόδια στην επαναχρησιμοποίηση αυτών των συσκευών για οποιονδήποτε σκοπό.
      </p>
    </div>
  </div>

  <div class="color-box background rounded" data-color="android-blue">
    <h3 id="users-have-the-right-to-freely-choose-between-service-providers-to-connect-their-devices-with">Οι χρήστ:ρι:ες να έχουν δικαίωμα να επιλέγουν ελεύθερα μεταξύ παρόχων υπηρεσιών με τις οποίες συνδέουν τις συσκευές τους</h3>
  </div>
  <div class="with-image-left small-img">
    <img src="https://pics.fsfe.org/uploads/big/3a188e6f8005efc058a948f46f8055fe.png" alt="μια συσκευή που μοιάζει με τηλέφωνο και από την οποία βγαίνουν τρία βέλη, ένα προς τα αριστερά, ένα προς τα δεξιά και ένα ευθεία μπροστά"/>
    <div>
        <p>
          Οι χρήστ:ρι:ες πρέπει να έχουν την ελεύθερη επιλογή των 
          παρόχων που προσφέρουν υπηρεσίες σχετικές με το λογισμικό, 
          δηλαδή να μπορούν να χρησιμοποιούν τη συσκευή ενός 
          κατασκευαστή με την υπηρεσία που παρέχει ένας άλλος. Πολλές 
          συνδεδεμένες μηχανές-πελάτες σήμερα πετιούνται απλώς επειδή 
          οι διαδικτυακές υπηρεσίες τους βγαίνουν εκτός λειτουργίας. Η 
          ελεύθερη επιλογή υπηρεσιών επιτρέπει την επαναχρησιμοποίηση 
          αυτών των μηχανών-πελατών με τη σύνδεση σε άλλη υπηρεσία.
        </p>
        <p>
          Τα λειτουργικά συστήματα και το ενσωματωμένο λογισμικό 
          καθορίζουν τις πιθανές αλληλεπιδράσεις μεταξύ γενικών 
          αισθητήρων, μονάδων, και συστημάτων με τις συνδεδεμένες 
          διαδικτυακές υπηρεσίες τους. Για να μπορούν οι χρήστ:ρι:ες να 
          ασκούν ελεύθερη επιλογή υπηρεσιών πρέπει να μπορούν να 
          χρησιμοποιούν τη συσκευή ενός κατασκευαστή με οποιαδήποτε 
          διαδικτυακή υπηρεσία. Οι διαδικτυακές υπηρεσίες μπορεί να 
          παρέχονται είτε από τρίτο μέρος είτε από τις/-ους ίδιες/-ους 
          χρήστ:ρι:ες. <strong>Οι συνδεδεμένες υπηρεσίες και το 
          λογισμικό σε συνδεδεμένες συσκευές και εφαρμογές πρέπει να 
          προσφέρουν διαλειτουργικότητα και πλήρη λειτουργικότητα του 
          αρχικού σκοπού μιας συσκευής με τη χρήση ανοικτών 
          προτύπων.</strong>
        </p>

    </div>
  </div>


  <div class="color-box background rounded" data-color="android-blue">
    <h3 id="devices-are-interoperable-and-compatible-with-open-standards">Οι συσκευές να είναι διαλειτουργικές, συμβατές με τα ανοικτά πρότυπα</h3>
  </div>
  <div class="with-image-left small-img">
    <img src="https://pics.fsfe.org/uploads/big/5d9d8a311d507cef799ce719b554094f.png" alt="τέσσερα διαφορετικά γεωμετρικά σχήματα συνδέονται μέσω γεφυρών"/>
    <div>
      <p>
        Τα σχέδια και οι αρχιτεκτονικές λογισμικού καθορίζουν την 
        προσβασιμότητα και τη συμβατότητα του υλικού μέσω προτύπων, 
        οδηγών, εργαλείων, και διεπαφών. Τα ιδιόκτητα λογισμικά και 
        πρωτόκολλα εμποδίζουν τον ανταγωνισμό μεταξύ των κατασκευαστών, 
        υπονομεύουν την επισκευασιμότητα των συσκευών και δημιουργούν 
        μια τεχνητή ασυμβατότητα διαφορετικών συσκευών εντός της ίδιας 
        υποδομής. Η διαλειτουργικότητα των μεμονωμένων συσκευών όμως 
        είναι ζωτικής σημασίας για τη δημιουργία επαρκών, βιώσιμων και 
        μακροχρόνιων τεχνολογικών υποδομών. Για να καταστεί δυνατή η 
        διαλειτουργικότητα, <strong>όλα τα δεδομένα που είναι 
        απαραίτητα για την εκτέλεση της κύριας λειτουργίας μιας 
        συσκευής πρέπει να συμβαδίζουν με τα ανοιχτά πρότυπα, να 
        εισάγονται, και να εξάγονται ως ανοιχτά πρότυπα. Αυτό πρέπει να 
        το διασφαλίσουν οι κατασκευαστές.</strong>
      </p>

    </div>
  </div>

<div class="color-box background rounded" data-color="android-blue">
 <h3 id="source-code-of-drivers-tools-and-interfaces-are-published-under-a-free-license">Ο πηγαίος κώδικας των οδηγών, των εργαλείων, και των διεπαφών να δημοσιεύεται με ελεύθερη άδεια χρήσης</h3>
</div>
  <div class="with-image-left small-img">
    <img src="https://pics.fsfe.org/uploads/big/2846e7dcfaca4da119444ed8563f9f78.png" alt="μια συσκευή που μοιάζει με τηλέφωνο μοιάζει με κλειδαριά που έχει ανοίξει"/>
    <div>

  <p>
    Τα μικρότερα εξαρτήματα μιας συσκευής συχνά απαιτούν συγκεκριμένους οδηγούς, εργαλεία και διεπαφές για να λειτουργήσουν. Οι χρήστες χρειάζονται πλήρη πρόσβαση και ελεύθερη δυνατότητα επαναχρησιμοποίησης του πηγαίου κώδικα αυτών των οδηγών, εργαλείων και διεπαφών για να αναλύσουν και να ενσωματώσουν μια συσκευή μέσα σε ένα σύνολο διασυνδεδεμένων συσκευών από διαφορετικούς κατασκευαστές. Η δυνατότητα επαναχρησιμοποίησης του πηγαίου κώδικα είναι επίσης βασικό στοιχείο για την άσκηση του πλήρους δικαιώματος επισκευής από τρίτους, όπως επαγγελματικά συνεργεία επισκευής, επισκευαστικά καφέ, και χρήστ:ρι:ες.
  </p>

  <p>
    Ελεύθερη είναι κάθε άδεια χρήσης που παρέχει σε όλους τέσσερις ελευθερίες: χρήσης, μελέτης, διαμοιρασμού και βελτίωσης του λογισμικού. Σε αυτές συμπεριλαμβάνονται οι άδειες χρήσης Ελεύθερου Λογισμικού και Λογισμικού Ανοικτού Κώδικα. <strong>Με την είσοδο στην αγορά ενός προϊόντος πρέπει να δημοσιεύονται με μια τέτοια ελεύθερη άδεια όλα τα προγράμματα οδήγησης, τα εργαλεία, και οι διεπαφές που περιλαμβάνει. Η υποχρέωση δημοσίευσης του πηγαίου κώδικα είναι ο δρόμος για την πλήρη πρόσβαση στις συσκευές μας και για την άσκηση του καθολικού δικαιώματος επισκευής.</strong>
  </p>
      </div>
  </div>


  <h2 id="sign-the-letter">Sign the letter</h2>

  <p>
    This campaign is completed, so you can no longer sign the open letter.
  </p>

  
  <h2 id="signatures">Υπογραφές</h2>

  <sigtable/>

<br/>
<hr/>

  <p>
    Υποστηρίζει ο οργανισμός ή η εταιρεία σας το δικαίωμα των χρηστών να διαλέγει ελεύθερα λειτουργικά συστήματα, λογισμικό, και υπηρεσίες; Αν θέλετε να υπογράψετε την ανοιχτή επιστολή επικοινωνήστε στο contact [παπάκι] fsfe [τελεία] org και μπείτε στη συμμαχία.
  </p>
  
</body>

</html>
