<?xml version="1.0" encoding="UTF-8" ?>

<html newsdate="2011-02-02">
  <head>
	  <title>Sloboda čitanja i sloboda pisanja: Proslava Dana slobodnih dokumenata 2011</title>
  </head>
  <body>

    <h1>Sloboda čitanja i sloboda pisanja: Proslava Dana slobodnih dokumenata 2011</h1>

<p newsteaser="yes">
Free Software Foundation Europe (FSFE) poziva pojedince, zajednice i
institucije na proslavu Dana slobodnih dokumenata (DFD) 30. ožujka.
DFD je svjetski dan proslave otvorenih standarda i otvorenih formata
dokumenata i isticanja njihove važnosti. Otvoreni standardi
osiguravaju slobodu pristupa vlastitim podacima i slobodu izrade
slobodnog softvera koji zapisuje i čita podatke u određenim formatima.
</p>

<p>
Možete se uključiti tako da organizirate aktivnosti u svome gradu.
Dijeljenje letaka, organiziranje izlaganja, stavljanje natpisa na
blog, donacije: mnogo je načina na koje možete pomoći podići svijest o
otvorenim standardima.
</p>

<p>
Željeli bismo u kampanju Dan slobodnih dokumenata 2011. uključiti
barem 25 gradova. Pomozite nam da ovaj događaj postane uspješan u
svjetskim razmjerima!
</p>

<p>
Za više informacija o događaju posjetite
<a href="http://documentfreedom.org">documentfreedom.org</a>.
</p>

<p>
Saznajte kako <a href="http://documentfreedom.org/2011/getinvolved.html">
se uključiti</a>.
</p>

<h2>Zašto Dan slobodnih dokumenata?</h2>

<p>
Naša komunikacija sve se više seli u digitalni svijet. U digitalnom
društvu nam otvoreni standardi i otvoreni formati dokumenata pružaju
slobodu čitanja i pisanja. Oni su presudni u pružanju mogućnosti
razmjene informacija, očuvanja neovisnosti o softverskim proizvođačima
i dugoročnog pristupa našim podacima. Otvoreni standardi također nam
jamče mogućnost komuniciranja i rada pomoću slobodnog softvera.
</p>

<h2>Što su otvoreni standardi?</h2>

<p>
Otvoreni standardi su zajednički jezik kojim mogu govoriti sva
računala. Oni nam omogućuju rad i komunikaciju pomoću slobodnog
softvera. Razvijateljima daju mogućnost da napišu slobodni softver
koji je kompatibilan s drugim rješenjima, a korisnicima mogućnost
migracije na rješenja slobodnog softvera bez gubitka pristupa
vlastitim podacima.
</p>

<h2>Koji je cilj kampanje?</h2>

<p>
Kampanja širi ideju o otvorenim standardima i formatima dokumenata
tehnički neupućenoj javnosti. Otvoreni standardi su osnovni uvjet za
slobodu i izbor u softveru. Dan slobodnih dokumenata podiže svijest o
otvorenim standardima i svakome daje mogućnost doprinosa boljem
informatičkom društvu. Jednostavno je i zabavno sudjelovati u Danu
slobodnih dokumenata, bilo grupno, bilo pojedinačno.
</p>

<p>
Danom slobodnih dokumenata koordinira 
<a href="http://fsfe.org">Free Software Foundation Europe</a>.
</p>

<h2>Contacts</h2>

<p>
Fernanda Weiden<br/>
Koordinator kampanje DFD<br/>
Vice President, Free Software Foundation Europe<br/>
Email: weiden - at - fsfeurope - dot - org<br/>
Tel. +41 76 402 1866
</p>

<p>
Loimar Vianna<br/>
Koordinator za odnose s javnošću kampanje DFD<br/>
Email: vianna - at - fsfeurope - dot - org<br/>
Tel. +353 86 234 1911
</p>

<p>
Karsten Gerloff<br/>
Predsjednik Free Software Foundationa Europe<br/>
Email: gerloff - at - fsfeurope - dot – org<br/>
Tel. +49 176 9690 4298
</p>

     
  </body>
  <tags>
    <tag>front-page</tag>
    <tag>DFD</tag>
    <tag>pr</tag>
  </tags>
</html>
<!--
Local Variables: ***
mode: xml ***
End: ***
-->
