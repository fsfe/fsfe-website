<?xml version="1.0" encoding="UTF-8" ?>

<html>
  <version>1</version>

  <head>
    <title>Restricții digitale sau drepturile cetățenilor ? | Gestiunea Restricțiilor Digitale</title>
  </head>
  <body>
<h1>Restricții digitale sau drepturile cetățenilor ?</h1>
<div class="inner-content">
<p>Există mai multe feluri de sisteme DRM pe piață. Acestea sunt incompatibile între ele, fiind tot mai dificil pentru cetățeni să-și folosească conținutul achiziționat legal.</p>
<p>Dacă cumpărăm filme de la Apple, trebuie să folosim programe de la Apple pentru a ne viziona colecția și nu mai suntem liberi să alegem dispozitive sau servicii concurente. Acest lucru slăbește concurența și restrânge inovarea.</p>
<div style="float:left;margin:3px;"><img src="graphics/AntiDRM.Logo.Alfrenovsky.v1.0.alt.preview.jpg" alt="DRM Danger" width="200" /></div>
<p>Deseori oamenilor cu dizabilități le este restricționată folosirea anumitor dispozitive deoarece DRM împiedică aceste dispozitive să convertească conținutul în formate ce le pot folosi în ciuda dizabilităților lor. De exemplu, editorii de cărți au protestat împotriva capacității cititorului de cărți electronice al Amazon de a converti electronic textul în discurs (eng. text-to-speech). Amazon s-a conformat voinței editorilor și a dezactivat funcționalitatea conversiei textului în discurs pentru multe cărți ceea ce însemnă că oamenii orbi nu vor putea citi acele cărți.</p>
<p>Gestiunea Restricțiilor Digitale poate schimba de asemenea modul în care sunt aplicate legile și reglementările: din cauză că sistemele de DRM sunt inflexibile, este imposibil să te folosești de excepțiile pe care legislațiile în domeniul drepturilor de autor le acceptă. Este, spre exemplu, legal să citezi dintr-o lucrare protejată de drepturile de autor; sistemele DRM restricționează orice fel de copiere, chiar și pe acelea la care intenția este de folosire ca citate. Asta înseamnă că va trebui să scriem fiecare cuvânt manual și să pierdem avantajele pe care copierea digitală le-ar avea în mod normal.</p></div>
</body>
</html>

