<?xml version="1.0" encoding="UTF-8"?>

<html newsdate="2010-07-19">
  <head>
    <title>Το FSFE Καλωσορίζει το Νέο Έγγραφο ‘Software Interactions’ από το Ευρωπαϊκό Νομικό Δίκτυο</title>
  </head>
  <body>
    <h1>Το FSFE Καλωσορίζει το Νέο Έγγραφο ‘Software Interactions’ από το Ευρωπαϊκό Νομικό Δίκτυο</h1>

    <p newsteaser="yes">
      Το FSFE με υπερηφάνεια υποδέχεται την ανακοίνωση ενός νέου εκπαιδευτικού εγγράφου σχετικά με την
      αδειοδότηση Ελεύθερου Λογισμικού. Έχοντας διαμορφωθεί από εκπροσώπους του Ευρωπαϊκού Νομικού Δικτύου,
      το έγγραφο βοηθάει προγραμματιστές και δικηγόρους διευκολύνοντάς τους να αποφασίσουν για τις
      άδειες χρήσης με τις οποίες μπορούν να συνοδεύσουν την εργασία τους.
    </p>

    <p>
      Το έγγραφο ‘Software Interactions’ αναλύει λεπτομερώς πότε ένα πρόγραμμα που περιέχει πηγαίο κώδικα
      με την GNU Γενική Άδεια Δημόσιας Χρήσης ή άλλες άδειες χρήσης Ελεύθερου Λογισμικού χρειάζεται να
      διανεμηθεί με την ίδια άδεια χρήσης, και πότε οι προγραμματιστές μπορούν να επιλέξουν μιαν άλλη άδεια.
      Περιλαμβάνει παραδείγματα πεδίου ενδεχόμενων κόκκινων γραμμών σε σχέση με νομικές πτυχές ή με την κοινότητα.
    </p>

    <p>
      Ο Karsten Gerloff, Πρόεδρος του FSFE, λέει: «Ενώ κανένα έγγραφο δεν μπορεί να δώσει οριστικές 
      απαντήσεις για ένα τόσο πολύπλοκο θέμα, η σημερινή ανακοίνωση είναι μια μοναδική συνεργατική 
      προσπάθεια με διάρκεια μεγαλύτερη από ένα χρόνο αντιπαραθέσεων από διάφορους ειδικούς. Είναι 
      η πρώτη φορά που η σύνδεση κώδικα (linking) συζητήθηκε σε τόσο ευρύ κύκλο.»
    </p>

    <p>
      Το FSFE με την ευκαιρία της ανακοίνωσης εγκαινιάζει έναν οίκο μακράς πνοής
      για εκπαιδευτικά έγγραφα του δικτύου στο wiki της Κοινότητας του FSFE.
      <a href="https://wiki.fsfe.org/EuropeanLegalNetwork">Αυτή η σελίδα</a>
      θα επεκταθεί για να συμπεριλάβει όλα τα τρέχοντα και μελλοντικά έγγραφα που θα εκδίδει
      το δίκτυο, και προτίθεται να παρέχει έναν απλό τρόπο ανεύρεσης και διαμοιρασμού αυτού του υλικού.
    </p>

    <p>
      Το έγγραφο ‘Software Interactions’ είναι η δεύτερη συνεργατική εργασία 
      νομικής γνώσης που εκδίδεται από το Ευρωπαϊκό Νομικό Δίκτυο. Η πρώτη ήταν
      το Risk Grid, που δημοσιεύθηκε τον Ιούλιο του 2009 στο <em>International
      Free and Open Source Software Law Review</em>.
    </p>

    <p>
      Το FSFE παρέχει συνδρομή προς το Ευρωπαϊκό Νομικό Δίκτυο από το 2007.
      Μετά από ένα ξεκίνημα χαμηλών τόνων, το δίκτυο έχει τώρα αναπτυχθεί και περιλαμβάνει
      πάνω από 240 μέλη από 27 χώρες και τέσσερις ηπείρους, και είναι το μεγαλύτερο
      επαγγελματικό forum νομικών θεμάτων για το Ελεύθερο Λογισμικό στον κόσμο.
      Ενώ το FSFE δεν ελέγχει τις συζητήσεις του δικτύου και των εκπαιδευτικών εγγράφων,
      πιστεύουμε ότι παρέχει υψηλή αξία στην ευρύτερη κοινότητα Ελεύθερου Λογισμικού
      διασφαλίζοντας ότι νομικοί ειδικοί από εμπορικές, μη-εμπορικές και ανεξάρτητες
      οντότητες μπορούν να μοιραστούν εμπειρία και εις βάθος γνώση.
    </p>

    <p>
      Αν είστε νομικός ειδικός και θα θέλατε να συνεισφέρετε σε μελλοντικές δραστηριότητες του δικτύου,
      παρακαλούμε επικοινωνήστε με το FSFE στο <a
        href="mailto:legal@fsfeurope.org">legal@fsfeurope.org</a>.
    </p>
  </body>
</html>
<!--
Local Variables: ***
mode: xml ***
End: ***
-->

