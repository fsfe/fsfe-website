<?xml version="1.0" encoding="utf-8" ?>

<html>
  <version>1</version>

  <head>
    <title>Το OpenGraph του Facebook: Ώρα να φεύγουμε</title>
  </head>
  <body id="article">
    <p id="category">
      <a href="/freesoftware/freesoftware.html">Ελεύθερο Λογισμικό</a>
    </p>

    <h1>Το OpenGraph του Facebook: Ώρα να φεύγουμε</h1>

    <p> Χθες, ο ιδρυτής και CEO του Facebook Mark Zuckerberg ανακοίνωσε το
    Next Big Thing (TM) για το Facebook: το OpenGraph. Σε ένα τυπικά χλιδάτο
    άρθρο, το Wired το συνοψίζει στο εξής: </p>
    <blockquote>«μια πρωτοβουλία που θα επιτρέψει σε χιλιάδες προγραμματιστές
να κατασκευάζουν κοινωνικές εφαρμογές στενά συνυφασμένες με το σύστημα του
Facebook, πολύ περισσότερο από ότι είναι με την υφιστάμενη πλατφόρμα. Εφαρμογές
πολυμέσων σε κατηγορίες όπως μουσική, ειδήσεις και βίντεο δεν θα είναι μόνο
σε θέση να προσθέτουν αμέσως αξία στο περιεχόμενο καθώς οι φίλοι διαμοιράζονται
ό,τι αναγιγνώσκουν και παρακολουθούν οπτικά και ηχητικά, αλλά το ίδιο το 
μέσο θα εμφανίζεται ως κομμάτι του Facebook. Αν και οι προφανείς εφαρμογές 
για τους εταίρους του Facebook είναι τα πολυμέσα, το Facebook ελπίζει να
γραφτούν προγράμματα που θα αναμιγνύονται σε όποια πτυχή της ζωής μπορεί κανείς
να φανταστεί».</blockquote>
    <p>Το αποτέλεσμα το οποίο ο Zuckerberg εύχεται είναι ότι οι χρήστες θα
εναποθέτουν μια λεπτομερή καταγραφή κάθε πτυχής της ζωής τους στους εξυπηρετητές
του Facebook. Σίγουρα, θα μοιράζεσαι εκείνες τις λεπτομέρειες με τους «φίλους»
σου· αλλά στο τέλος, θα είναι το Facebook εκείνο που θα αποφασίζει ποιος
μπορεί να δει τις λεπτομέρειες αυτές.</p>
    <p>Η υπηρεσία μπορεί να είναι εύχρηστη. Αλλά στην πράξη το Facebook θα
λειτουργεί το δικό του ιδιωτικό Διαδίκτυο.</p>
    <p>Μόνο που δεν θα πρόκειται για κάτι όπως το Διαδίκτυο. Το Διαδίκτυο 
είναι <a href ="http://el.wikipedia.org/wiki/Internet">αποκεντρωμένο</a>. 
Δεν υπάρχει μοναδικό σημείο φραγής το οποίο να μπορεί να ελεγχθεί και να 
λογοκριθεί. Όπως είπε ο John Gilmore το 1993, το Διαδίκτυο «ερμηνεύει τη
λογοκρισία ως βλάβη και βρίσκει εναλλακτικές διαδρομές για να την αποφύγει».</p>
    <p style="text-align:center">
      <img src="http://blogs.fsfe.org/gerloff/files/2011/09/centralized.facebook.png" border="0" alt="Centralised system: Facebook decides who you can talk to, and what you can say" width="166" lenght="250"/>
      <img src="http://blogs.fsfe.org/gerloff/files/2011/09/distributed.you-yourfriends.png" border="0" alt="Distributed system: You decide" width="166" lenght="250"/>
    </p>
    <p style="text-align:center">
      <i>Συγκεντρωτικό σύστημα: το Facebook αποφασίζει με ποιον μπορείς να
μιλήσεις και τι μπορείς να του πεις. Κατανεμημένο σύστημα: Εσύ αποφασίζεις </i>
    </p>  
    <p>Έτσι και εσύ.</p>
    <p>Υπάρχουν πολλά έργα που σχεδιάζουν τα ίδια πράγματα που κάνει το
Facebook, και πολλά άλλα. Η κρίσιμη διαφορά είναι ότι τα έργα αυτά σου δίνουν
τον έλεγχο. Αυτή είναι η βασική ιδέα της ελευθερίας στο λογισμικό: Ότι θα
πρέπει να έχεις τον έλεγχο των δικών σου υπολογιστικών μέσων.</p>
    <p>Στο wiki της Κοινότητας, υπάρχει 
<a href="https://wiki.fsfe.org/CloudComputing">μια λίστα με πολλά από αυτά τα
έργα</a>. Δοκιμάστε τα. Δείτε αν μπορείτε να συμβάλλετε σε κάποιο από αυτά.
Ή αν δεν σας αρέσει κανένα, ίσως να ξεκινούσατε κάποιο δικό σας. Απλά 
<a href="http://www.w3.org/2005/Incubator/federatedsocialweb/">εξασφαλίστε
ότι θα μπορεί να επικοινωνεί με τα άλλα</a>. Α, και αν γνωρίζετε άλλα έργα
Ελεύθερου Λογισμικού που κατασκευάζουν κατανεμημένα συστήματα, προσθέστε τα
στη λίστα.</p>
    <p>Έτσι ξεκινήστε να χρησιμοποιείτε τουλάχιστον ένα από τα έργα αυτά
σήμερα. Το χρωστάτε στον εαυτό σας.</p>
    <p>Επειδή, από την άποψη του Facebook, δεν είστε ο πελάτης. 
Είστε το προϊόν.</p>
  </body>

  <timestamp>$Date: 2011-10-10 15:56:18 +0100 (Mon, 23 May 2010) $ $Author: Karsten Gerloff$</timestamp>
  <author id="gerloff" />
  <date>
      <original content="2011-10-10" />
  </date>
</html>

