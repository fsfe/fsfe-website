<?xml version="1.0" encoding="UTF-8"?>
    <html newsdate="2023-04-25">
    <version>1</version>
    
    <head>
        <title>De FSFE helpt een “internet van mensen” te bouwen</title>
    </head>
    
    <body>
      
    <h1>De FSFE helpt een “internet van mensen” te bouwen</h1>
    
    <p>De Free Software Foundation Europe is partner van het Next Generation Internet Zero-consortium, dat tot doel heeft een veerkrachtiger, betrouwbaarder en open internet te bouwen dat eindgebruikers in staat stelt controle te hebben over de technologie. Het FSFE-team ondersteunt NGI0-gesteunde projecten bij juridische en licentie kwesties en helpt hen om REUSE-compatibel te worden.
    </p>
    
    <figure>
      <img src="https://pics.fsfe.org/uploads/medium/aa/f8/325974227b58fa1b835bb13e406d.jpg"
      alt="Futuristisch beeld met een blauwe achtergrond en mensen" />
      </figure>
    
    <p>
        Hoe geven opkomende technologische innovaties vorm aan onze toekomst?  Hoe ziet het internet van de toekomst eruit? De Free Software Foundation Europe (FSFE) gelooft dat Vrije Software de sleutel is tot een internet dat toegankelijk, open, transparant en divers is en <a href="https://media.fsfe.org/w/cTKew4p4MMaCMgwftM6v19">mensenrechten in digitale ruimten</a> respecteert. Daarom is de FSFE sinds 2018 partner van verschillende projecten die deel uitmaken van het Next Generation Internet (NGI) om deze droom werkelijkheid te laten worden.
    </p>
     
    <h3>Het internet transformeren: één softwareproject tegelijk</h3> 
    
    <p>
        Sinds begin 2023 is de FSFE betrokken bij twee NGI Zero-subsidieprogramma's, namelijk <a href="https://nlnet.nl/entrust">Entrust</a> en <a href="https://nlnet.nl/core/">Core</a>. Beide programma's hebben tot doel een "internet van mensen" te creëren: een virtueuze cirkel van innovatie door middel van     Vrije Software, Open Hardware en Open Standaarden. Deze programma's kennen subsidies toe via oproepen tot het indienen van voorstellen voor softwareprojecten die werken aan de verbetering van privacy, betrouwbaarheid en datasoevereiniteit op internet. Ingediende projecten worden beoordeeld op hun technische verdienste, strategische relevantie voor het internet van de volgende generatie en de algemene waarde 
    voor geld. De belangrijkste doelstelling is het leveren van potentiële bijdragen aan het Open Internet, het bevorderen van Vrije Software-alternatieven voor sleutelelementen van <a href="/activities/deviceneutrality/index">de internetwaardeketen en apparaten</a>. Alle wetenschappelijke resultaten moeten worden gepubliceerd als open access, en alle software en hardware moeten in hun geheel worden gepubliceerd onder een erkende vrije software- of hardwarelicentie. 
    </p>
    
    <p>Het FSFE-team begeleidt succesvolle gesubsidieerde projecten betreffende juridische en vergunningskwesties en helpt hen om REUSE-compatibel te worden. Door individuele beoordelingen en directe bijstand willen we de weergave van ondubbelzinnige en perfect door mens en machine leesbare licentie- en auteursrechtinformatie bevorderen. Andere consortiumpartners bieden ondersteuning voor andere kwesties die elk gesubsidieerd softwareproject, zoals beveiliging, toegankelijkheid en vertalingen, kunnen verbeteren.
    </p>
    
    
    <blockquote>
      <p>
              "Wij zijn in de afgelopen jaren partner van verschillende Next Internet Zero-projecten geweest, omdat we gebruikers in staat willen stellen om de technologie te controleren en daarvoor hebben we een open internet nodig dat gebouwd is op sterke en transparante technologieën. Dit zal innovatie en 
        gelijkheid bevorderen zal iedereen ten goede komen."
     </p>
      <cite>
        Gabriel Ku Wei Bin, FSFE's senior juridische projectmanager 
      </cite>
    </blockquote>
    
    <figure>
      <img src="https://pics.fsfe.org/uploads/original/a3/4e/242d6f42ae3fa2c362800b7897b8.png"
      alt="Vier handen van verschillende raciale achtergronden houden elkaar vast en vormen een vierkant." />
    </figure>
    
    <h3>Naleving van Vrije Softwarelicenties is van het grootste belang</h3> 
    <p>
        Tijdens onze vorige projecten in het kader van het <a 
    href="/activities/ngi/ngi-past.html">NGI Zero-raamwerk</a> heeft de FSFE  
    steun geleverd aan 296 deelnemende softwareprojecten om hen te helpen met hun 
    juridische en licentiekwesties, bijvoorbeeld door hen advies te geven over 
    hoe, met behulp van onze REUSE-specificatie, auteursrecht- en licentie-informatie te tonen in hun 
    in hun pakketbronnen.
    </p>
    
    <p>
        Door de gesubsidieerde softwareprojecten in de NGI Zero-programma's aan te moedigen om onze REUSE specificatie aan te nemen, wil de FSFE het beheer van hun licentie- en auteursrechtinformatie vergemakkelijken, door de manier waarop deze informatie aan de broncode wordt toegevoegd consistenter te maken en op manieren die het mogelijk maken om veel van de betrokken processen te automatiseren. 
    </p>
    
    <p>
        De <a href="https://reuse.software/">REUSE-specificatie</a> is de sleutel om de communicatie van licentie- en auteursrechtinformatie van Vrije Softwareprojecten voor iedereen gemakkelijker te maken. Met een verzameling van beste praktijken en het <a href="https://reuse.software/">REUSE hulpgereedschap</a> wordt het toevoegen van deze juridische informatie in     elk bestand van het project een eenvoudig proces. 
    </p>
    
    <h3>Verkrijg financiering!</h3>
        
    <p>
        Als u momenteel werkt aan een softwareproject waarvan u denkt dat het past bij de doelstellingen van Next Generation Internet, dan moedigen wij u aan om <a href="https://nlnet.nl/">een aanvraag in te dienen voor financiering en technische steun</a>, niet alleen van de FSFE, maar ook van onze NGI Zero-consortiumpartners. Oproepen tot het indienen van voorstellen vinden plaats op voortschrijdende basis en de deadline voor de huidige oproep tot het indienen van voorstellen is op <strong>1 augustus 2023, om 12:00 CEST.</strong>.
    </p>
    
    <figure>
    <img src="https://pics.fsfe.org/uploads/big/1f7e047e034ba822c84fa5c3c3dcfd69.png"
     alt="Ilustratie van een stad van de toekomst met mobiele apparaten" />
     </figure>    
    
    <h3>Het Next Generation Internet-initiatief</h3> 
    
    <p>
        Het <a href="/activities/ngi/ngi.html">Next Generation Internet (NGI)</a> is een initiatief van de Europese Commissie dat tot doel heeft om de ontwikkeling en evolutie van het internet tot een internet van mensen vorm te geven. Een internet dat beantwoordt aan de fundamentele behoeften van mensen, 
    waaronder vertrouwen, veiligheid en inclusie, terwijl het de waarden 
    en de normen die alle burgers in Europa genieten reflecteert. Het is de bedoeling om de 
    belangrijke technologische bouwstenen voor het internet van morgen op de juiste plaats neer te zetten en het toekomstige internet vorm te geven als een interoperabel platformecosysteem dat 
    de waarden belichaamt die Europa dierbaar zijn: openheid, inclusiviteit, 
    transparantie, privacy, samenwerking en databescherming. Het doel is 
    gebruikers de vrijheid te geven om te kiezen uit een reeks gedecentraliseerde digitale oplossingen voor het internet, op basis van ee n reeks gedecentraliseerde digitale Vrije Software-oplossingen voor het internet en <a 
    href="/activities/deviceneutrality/index">apparaten</a>. 
    </p>
    
    <p><strong><italic>Overweeg alstublieft <a 
    href="/activities/deviceneutrality/index.html">een FSFE-donateur te worden</a>. U maakt ons lange termijn-enagement en professionele toewijding aan het verdedigden van de rechten van mensen om technologie te controleren mogelijk.</italic></strong>
    </p>
    
    </body>
        
    <tags>
     <tag key="front-page"/>
     <tag key="legal">Juridisch</tag>
     <tag key="reuse">Reuse</tag>
      <tag key="european-union">Europese Unie</tag>
    </tags>         
    
    <discussion href="https://community.fsfe.org/t/1008"/> <image 
    url="https://pics.fsfe.org/uploads/medium/aa/f8/325974227b58fa1b835bb13e406d.jpg"
    alt="Futuristisch beeld met een blauwe achtergrond en mensen"/>
    <translator>André Ockers</translator>
    </html>

