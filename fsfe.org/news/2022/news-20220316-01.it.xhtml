<?xml version="1.0" encoding="utf-8"?>
<html newsdate="2022-03-16">
<version>1</version>

<head>
    <title>Okular di KDE diventa il primo programma per computer eco-certificato al mondo</title>
</head>

<body>

  <h1>Okular di KDE diventa il primo programma per computer eco-certificato al mondo</h1>

  <p>
  Il visualizzatore Okular è il primo programma ad essere stato premiato 
  con l'etichetta ecologica Blue Angel. La FSFE si congratula con Okular 
  per questo traguardo che conferma ancor più i benefici per l'ambiente 
  nell'usare e sviluppare Software Libero. Insieme ad Upcycling Android, 
  ci attiviamo per le libertà universali nell'UE nei prossimi mesi.
  </p>

  <p>
  Il Software Libero dà molteplici benefici che riguardano la libertà 
  degli utenti, la trasparenza, la modularità e il controllo, solo per 
  citarne alcuni. Oltre a questi aspetti piuttosto tecnici, <a href="/freesoftware/democracy.html">il controllo della tecnologia 
  influenza direttamente la nostra società e la democrazia</a>. È, in 
  definitiva, la ragione per la quale la FSFE è la tua organizzazione 
  benefica che dà alle persone i mezzi per controllare la tecnologia.
  </p>

  <p>Meno conosciuti sono invece i benefici che il Software Libero offre per una 
  società digitale più sostenibile. Allo stesso tempo, le ricerche 
  mostrano una crescente problematica correlazione 
  tra la digitalizzazione in atto e il suo impatto nell'emissione di gas 
  serra e nei cambiamenti climatici. La maggior parte di queste 
  emissioni di gas serra deriva dalla produzione di hardware, dalla sua 
  distribuzione nel mondo, dall'energia per far funzionare 
  quell'hardware e dall'energia di cui c'è bisogno per far viaggiare i 
  dati e connettere tutti questi dispositivi, conosciuti come Internet e 
  streaming.</p>

<h2 id="okular-is-the-first-software-to-be-awared-the-blue-angel-ecolabel">Okular è il primo software ad essere stato premiato con l'etichetta ecologica Blue Angel</h2>

  <figure>
    <img src="https://pics.fsfe.org/uploads/medium/bb97d5abf32d0f8f5c38ca7e190c4030.png" alt="Schermata di Okular, con illustrazioni di David Revoy"/>
    <figcaption>
    Schemata di Okula della suite KDE, illustrazioni di <a href="https://www.peppercarrot.com/">David Revoy CC-BY-SA-4.0</a>
    </figcaption>
  </figure>

  

  <p>
  A questo scopo, l'autorità per l'ambiente tedesca (Umweltbundesamt) ha 
  sviluppato dei criteri per premiare con una etichetta ecologica Blue 
  Angel i <a href="https://www.blauer-engel.de/en/productworld/resources-and-energy-efficient-software-products">"Prodotti 
  software efficienti a livello energetico e di risorse"</a>. Il Blue 
  Angel è la prima etichetta ambientale al mondo, e quella nuova introdotta 
  per software energeticamente efficiente è la prima del suo genere. 
  Questa eco-etichetta premia software che svolge le stesse identiche 
  funzioni di altro software usando lo stesso identico hardware ma 
  consumando meno energia. <a href="https://okular.kde.org/">Okular</a> della suite KDE è ora il 
  primo prodotto software ad essere certificato con il nuovo marchio, e 
  così <a href="https://eco.kde.org/blog/2022-03-16-press-release-okular-blue-angel/">Okular 
  diventa il primissimo programma per computer eco-certificato</a>. Il Blue 
  Angel ha certificato Okular di KDE per molteplici benefici 
  all'ambiente e alla salute, in particolare per <em>"risparmiare 
  risorse"</em>, essere <em>"energicamente efficiente"</em> e offrire 
  <em>"interfacce trasparenti"</em>.
  </p>

  <blockquote><em>«La FSFE si congratula con la comunità mondiale di ingegneri software, artisti, scrittori, traduttori e ideatori che insieme hanno permesso a KDE di raggiungere questo risultato»</em>, dice Erik Albers, esperto della FSFE a riguardo della sostenibilità digitale. <em>«L'ottima notizia che Okular di KDE è stato il primo ad essere premiato con l'eco-etichetta Blue Angel aiuterà a far accrescere la consapevolezza sui molti benefici che offre il Software libero nel rispettare il nostro ambiente. E questo dà più motivi per convincere i governi e le persone che il Software Libero è una condizione necessaria per una società digitale libera, giusta e sostenibile».</em></blockquote>

  <p>
  E dal momento che KDE ha fatto partire un'intera iniziativa chiamata <a href="https://eco.kde.org/">KDE Eco</a>, sappiamo che stanno lavorando 
  affinché ancor più Software Libero venga premiato per l'efficienza 
  energetica nei prossimi mesi.
  </p>

  <h2 id="free-software-crucial-in-extending-hardware-lifetime">Il Software Libero è fondamentale nel prolungare la vita utile dell'hardware</h2>

  <p>
  L'efficienza energetica del Software Libero, la sua modularità e altri 
  suoi aspetti combattono un altro problema dell'attuale digitalizzazione: la 
  vita utile spesso troppo breve causata dall'obsolescenza software. La 
  cosiddetta "obsolescenza software" si verifica quando i produttori dei 
  dispositivi smettono di fornire il supporto per il software che è 
  necessario a far funzionare correttamente il dispositivo. Una 
  soluzione per superare l'obsolescenza software è sostituire il 
  software proprietario o il sistema operativo con uno costituito da 
  Software Libero. Molti di noi hanno sentito parlare di portatili, 
  netbook e computer desktop con hardware vecchio di anni che sono 
  "obsoleti" per sistemi operativi proprietari, ma che funzionano e 
  girano fluidamente con un sistema GNU/Linux. Con il Software Libero, 
  puoi prendere due piccioni con una fava: puoi continuare ad utilizzare 
  il tuo dispositivo e probabilmente puoi vederlo funzionare anche 
  meglio, guadagnando nel contempo la tua libertà di utente.
  </p>

  <p>
  Lo stesso si applica non solo ai portatili e ai desktop, ma anche ad 
  altro hardware, ad esempio i telefoni. Alla FSFE sensibilizziamo e 
  contrastiamo l'obsolescenza software con la nostra nuova iniziativa <a href="/activities/upcyclingandroid/">Upcycling Android</a>. È 
  un'iniziativa per prolungare la vita utile dei nostri telefoni con 
  l'ausilio del Software Libero. Ogni volta che continuiamo ad usare il 
  nostro attuale telefono invece di comprarne uno nuovo, aiutiamo ad 
  evitare la produzione di nuovi telefoni ed aumentare i rifiuti 
  elettronici.
  </p>

  <figure>
    <img src="https://pics.fsfe.org/uploads/medium/89247debfc2d18c5ba397eb0e67f09d8.png" alt="Fotogramma del nostro video Upcycling Android che mostra la Terra dallo spazio e persone in basso dove ogni terza persona ha un (+1) sopra la testa."/>
    <figcaption>
    Fotogramma del nostro <a href="https://media.fsfe.org/w/kGvs3JNADvvQfkC1dR9FGr">video Upcycling 
    Android</a> che spiega il problema dell'obsolescenza software e di 
    come risolverla on il Software Libero
    </figcaption>
  </figure>


  <h2 id="fsfe-s-activities-on-free-sofware-and-digital-sustainability">Le attività della FSFE sul Software Libero e la sostenibilità digitale</h2>

  <p>
  Oltre alla nostra campagna pubblica di sensibilizzazione, facciamo 
  sentire la nostra voce durante le negoziazioni sui prossimi 
  cambiamenti a riguardo della progettazione ecosostenibile europea. 
  Alla Free Software Foundation Europe, utilizziamo questa opportunità 
  storica per <a href="/news/2022/news-20220225-01.html">promuovere il 
  diritto universale di installare e disinstallare qualsiasi sistema 
  operativo e software su qualsiasi dispositivo</a>. Nel frattempo, 
  aiutiamo direttamente gli utenti a flashare i propri telefoni e 
  installare sistemi operativi di Software Libero tramite <a href="https://wiki.fsfe.org/Activities/Android/UpcyclingWorkshops/">workshop</a> 
  in diverse città. Non da ultimo, siamo anche parte del comitato 
  organizzativo di <a href="https://bits-und-baeume.org/">Bits &amp; 
  Bäume</a>, la conferenza europea più influente sulla sostenibilità 
  digitale e il Software Libero, che si terrà il prossimo autunno.
  </p>

</body>
  <tags>
    <tag key="front-page"/>
    <tag key="upcyclingandroid">Upcycling Android</tag>
    <tag key="sustainability">Sostenibilità</tag>
    <tag key="pdfreaders">Lettori PDF</tag>
  </tags>
<image alt="Logo di Okular e Blue Angel" url="https://pics.fsfe.org/uploads/small/134d38978cf78616e542acb844cd803e.jpg"/>

</html>
