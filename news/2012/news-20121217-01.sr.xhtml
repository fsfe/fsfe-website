<?xml version="1.0" encoding="UTF-8" ?>

<html newsdate="2012-12-17">
<head>
	<title>45 организација удружује се у подношењу правног приговора Министарству просвете</title>
</head>
<body>
<h1>45 организација удружује се у подношењу правног приговора Министарству просвете</h1>
<p newsteaser="yes" id="introduction">
Група од 45 организација за Слободан софтвер потписала је <a href="http://www.softwarelibero.it/lettera-francesco-profumo">правни приговор</a> италијанском Министарству просвете. 
FSFE, AsSoLi, Wikimedia Italia, the Free Software User Group Italia, Associazione per l'Informazione Geografica Libera (GFoss.it), the
Italian Linux Society, LibreItalia и 38 других група упозоравају да ово Министарство просвете неправедно доводи Слободан софтвер у неповољан положај.
</p>

<p>У тесту за одабир потенцијалних наставника, многа питања Министарства у вези са ИТ односе се само на Власнички оперативни систем и његове апликације. </p>

<p>"Образовање је једна од најважнијих области друштва. Наша деца треба да разумеју како рачунари заиста раде, и треба да науче шта је то "дељење," каже Karsten Gerloff, председник Free Software Foundation Europe.  
"Слободан софтвер пружа могућност истинског учења, учења кроз праксу". Власничком софтверу није место у школи, и обавезивати наставнике да га користе је неодговорно.</p>

<p>Професор Renzo Davoli, предавач на Универзитету у Болоњи и председник Assoli групе за Слободан софтвер, је <a href="http://www.bononia.it/~renzo/vergogna.html">анализирао</a> питања која су била објављена на веб сајту Министарства.<a href="http://www.bononia.it/~renzo/vergogna.html">У свом извештају</a>, он је упозорио да су питања искључиво фокусирана на "познавање рада на специфичном рачунару, са специфичним оперативним системом и специфичним апликацијама". Даволи је предложио алтернативна питања која су ближа реалности ИТ света.</p>

<p>Приморавањем наставника на Власнички софтвер, Министарство просвете можда чак делује илегално. Према италијанском закону (D.Lgs 82/2010), јавна тела треба да покушају да набаве Слободан софтвер за своје потребе. Они могу да купе лиценце за Власничке програме само у изузетним случајевима.</p>

<p>У свом приговору, организације потписнице траже од Министарства да размотри питања са теста за наставнике. Министарство има законску обавезу да одговори на приговор у року од 30 дана.</p>

<p>FSFE, Assoli и друге организације које су потписале приговор желе да подрже школе у Италији у бољем подучавању својих ученика о ИТ питањима.</p>

</body>
    <tags>
      <tag>front-page</tag>
      <tag>en</tag>
      <tag>edu</tag>
      <tag>italy</tag>
 </tags>
 <translator>NGO - FSN Serbia</translator>
</html>
