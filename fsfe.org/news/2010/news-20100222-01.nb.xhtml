<?xml version="1.0" encoding="UTF-8" ?>

<html newsdate="2010-02-22">
  <version>1</version>

  <head>
	  <title>FSFE til brukere: Grip din valgfrihet!</title>
  </head>
  <body>

    <h1>FSFE til brukere: Grip din valgfrihet!</h1>
    <h2>FSFE ser frem til større konkurranse i det europeiske markedet for internettlesere</h2>

    <p>
      FSFE ønsker velkommen bedre konkurranse i markedet for internettlesere.
      Fra og med i dag av er Microsoft nødt til å tilby Windows-brukere i Europa
      muligheten til å velge blant flere internettlesere. Dette steget setter i
      verk Microsoft sitt forlik med EU-kommisjonen fra desember 2009. 
      Free Software Foundation Europe var en aktiv deltager i kommisjonens
      undersøkelser.
    </p>

   <p>
     "For første gang har Microsoft blitt tvunget til å tilby alle brukere et valg
     blant internettlesere", sier FSFE sin president Karsten Gerloff. "Dette
     er et stoppskilt for selskapets strategi med å utvide sitt nesten-monopol innenfor 
     operativsystem for personlige datamaskiner til andre markeder." 
   </p>
   <p> 
     FSFE kjemper for valgfrihet og åpne standarder. Microsoft sin egen
     nettleser, Internet Explorer, følger ikke nettstandarder korrekt.
     Selskapets nesten-monopol innenfor personlige datamaskiner har gjort at
     nettdesignere ofte har tatt høyde kun for Microsoft-brukere. På grunn av dette
     har brukere av andre rivaliserende internettlesere ende opp med ødelagte sider.
   </p>
   <p>
     "Microsoft har oppnådd sin dominerende stilling i markedet for internettlesere
     ved å bryte den juridiske avtalen de inngikk med konkurransemyndighetene
     i USA. Problemet vi prøver å fikse her ville ikke eksistert hvis Microsoft hadde
     fulgt loven", sier FSFE sin rådgiver for jus, Carlo Piana. "Det er ingen tilfeldighet
     at vi i det siste har sett en økende konkurranse blant internettlesere etter år uten
     innovasjon og med en fullstendig mangel på investeringer fra Microsoft."
   </p>
   <p> 
     Det er nå opp til brukerne å utnytte valget de er tilbudt. Gerloff minner
     EU-kommisjonen på at den kontinuerlig må følge effekten av "valgskjermen".
     "Microsoft er dømt som monopolist og har brutt talløse avtaler tidligere", 
     sier han. "Vi vil formane EU-kommisjonen om å holde et våkent øye med
     hvordan denne metoden utfolder seg i praksis".
   </p> 
   <p> 
     "Valgskjermen" er foreløpig begrenset til kun Europa. "Vi oppfordrer
     konkurransemyndigheter rundt i hele verden om å lære av EU-kommisjonens
     gode arbeid i denne saken. Effekten på konkurranseforhold og oppfyllelse av
     standarder ville være mye større hvis brukere ble tilbudt et valg overalt", sier
     FSFE sin rådgiver for jus, Carlo Piana. 
   </p>
   <p>  
     Det gjenstår å se hvordan "valgskjermen" vil forbedre konkurransen i 
     markedet for internettlesere. FSFE er like bekymret for mangelen på
     interoperabilitet mellom Microsoft sine produkter og konkurrentene sine
     innenfor fri programvare, samt selskapets praksis med å binde operativsystemet
     sitt til salg av maskinvare.
   </p>

   <h3>Bakgrunn:</h3>
   
   <p>  
     Den første klagen om Microsoft sitt misbruk av sin dominerende posisjon
     i markedet for internettlesere ble innlevert av Opera. FSFE har støttet
     undersøkelsen som en interessert tredjepart, med tilbakemeldinger og
     med hjelp for å utforme EU-kommisjonen sine tiltak.
   </p>
   <p>
     Forliket om internettlesere er bare det nyeste blant flere av EU-kommisjonens
     undersøkelser av Microsoft sin konkurranseskadende oppførsel. Den meste kjente
     av disse prosessene, hvor <a
     href="/activities/ms-vs-eu/ms-vs-eu.html">FSFE var en nøkkelspiller</a>,
     handlet om markedet for operativsystemer beregnet for arbeidsgruppeservere. Også
     kjent som Samba-saken, som endte med en beslutning i 2007 i EU-domstolen. Microsoft
     ble tvunget til å legge frem informasjon for interoperabilitet som de ulovlig hadde
     holdt skjult for sine konkurrenter.
   </p>
   <p>
     På samme dag som "valgskjermen" ble annonsert, lovet Microsoft også å
     offentliggjøre informasjon for interoperabilitet med flere av sine produkter,
     som Windows Server, Microsoft Office, Exchange og SharePoint. Her driver
     EU-kommisjonen fortsatt undersøkelser.
   </p>
  </body>
  <translator>Cato Auestad</translator>
</html>
<!--
Local Variables: ***
mode: xml ***
End: ***-->
