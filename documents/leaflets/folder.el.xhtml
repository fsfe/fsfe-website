<?xml version="1.0" encoding="utf-8" ?>

<html>
  <head>
    <title>FSFE - Φάκελος</title>
  </head>

  <body>
    <h1>FSFE - Φάκελος</h1>

	<!-- Outside right/front (no text) -->

	<!-- Outside left/back -->

	<h2>Συνέβαλλε και εσύ</h2>

	<p>Η υποστήριξή σας επιτρέπει στο FSFE να συνεχίσει να δραστηριοποιείται
        για το Ελεύθερο Λογισμικό. Βοηθάει στην ανάδειξη των δεξιοτήτων σας και μας
	επιτρέπει να ξεκινήσουμε νέα προγράμματα που ωφελούν όλη την κοινότητα.</p>
	
	<p>Ασχοληθείτε και εσείς! Ο πιο άμεσος τρόπος να υποστηρίξετε το FSFE είναι
        να ασχοληθείτε με ό,τι κάνουμε. Είμαστε μια συνεργατική κοινότητα και η εργασία
        μας είναι το αποτέλεσμα των συνεισφορών εκατοντάδων ανθρώπων. Μπορείτε να
        είστε ένας από αυτούς εντασσόμενοι σε μία από τις ομάδες μας. Ίσως μπορείτε να
	βοηθήσετε την μεταφραστική ομάδα, τις ομάδες περιπτέρων ή κάποια από πολλές άλλες.
	</p>

	<p>http://fsfeurope.org/contribute/</p>

	<p>Γίνετε μέλη της Κοινότητας του FSFE! Αυτός είναι ο ευκολότερος τρόπος να
        ασχοληθείτε με τις δραστηριότητές μας. Ως μέλος, κάνετε ορατή την υποστήριξη
        και συμβολή σας, η οποία προστίθεται σε όλες τις δραστηριότητες του FSFE.
        Επίσης θα είστε σε επαφή με πολλούς ομοϊδεάτες στο Διαδίκτυο και σε πολλές
        συναντήσεις της Κοινότητας από όλη την Ευρώπη.</p>

	<p>http://fellowship.fsfe.org</p>

	<p>Κάνετε χρηματικές δωρεές και πείσετε τον εργοδότη σας να γίνει Ευεργέτης
        του FSFE! Η αποτελεσματικότητα του FSFE εξαρτάται σε μεγάλο βαθμό από τους
        χρηματοδοτικούς πόρους που μπορούμε να χρησιμοποιήσουμε για να εργαστούμε για
        το Ελεύθερο Λογισμικό. Δωρίζοντας, εσείς και η εταιρία σας είναι δυνατό να
	έχετε άμεση συμβολή. Οι λεπτομέρειες του τραπεζικού μας λογαριασμού:</p>
	
	<p>http://fsfeurope.org/donate/</p>
	
	<!-- Inside right -->
	
	<h2>Τι είναι το Ελεύθερο Λογισμικό;</h2>
	
	<p>Το Ελεύθερο στο Ελεύθερο Λογισμικό αναφέρεται στην ελευθερία, όχι στην
        τιμή αγοράς. Το Ελεύθερο Λογισμικό παρέχει στον χρήστη τέσσερις βασικές
        ελευθερίες:</p>
	<ul>	
		<li><b>Την ελευθερία να εκτελέσει το πρόγραμμα, για οποιονδήποτε σκοπό.</b>

		Με την επιβολή περιορισμών στη χρήση του Ελεύθερου Λογισμικού, για
                παράδειγμα στο χρόνο (''δοκιμαστική περίοδος 30 ημερών'', ''η άδεια
                λήγει την 1η Ιανουαρίου 2004'') ή στον σκοπό (''η άδεια παρέχεται για
                ερευνητική και μη εμπορική χρήση'') ένα πρόγραμμα γίνεται μη ελεύθερο.
		</li>
	
		<li><b>Την ελευθερία να μελετήσει πώς δουλεύει το πρόγραμμα, και να το
                προσαρμόσει στις ανάγκες του.</b>
	
		Με την επιβολή νομικών ή πρακτικών περιορισμών στην κατανόηση ή τροποποίηση
                ενός προγράμματος, όπως η υποχρεωτική αγορά ειδικών αδειών, η υπογραφή
                συμφωνίας μη κοινοποίησης (Non Disclosure Agreement, NDA) ή - στην περίπτωση
                των γλωσσών προγραμματισμού που διαθέτουν πολλαπλούς τύπους αναπαράστασης -
                η μη διάθεση του πηγαίου κώδικα του προγράμματος, του προτιμότερου τύπου για
                την κατανόηση και την επεξεργασία του, το πρόγραμμα επίσης γίνεται
                ιδιοκτησιακό. Χωρίς την ελευθερία μετατροπής ενός προγράμματος, θα
                παραμένουμε στο έλεος του μοναδικού προμηθευτή.
		</li>
	
		<li><b>Την ελευθερία να αναδιανείμει αντίγραφα ώστε να βοηθήσει τον διπλανό
                του.</b>

		Το λογισμικό μπορεί να αντιγραφεί/διανεμηθεί με πρακτικά μηδενικό κόστος.
                Αν δεν σας επιτρέπεται να δώσετε ένα πρόγραμμα σε άλλο πρόσωπο, το πρόγραμμα
                αυτό δεν είναι ελεύθερο. Η διάθεσή του μπορεί να γίνει και επί πληρωμής, αν
                το επιλέξετε.
		</li>
	
		<li><b>Την ελευθερία να βελτιώσει το πρόγραμμα και να το επανεκδόσει
                δημόσια, ώστε όλη η κοινότητα να ωφεληθεί.</b>
	
		Δεν είναι όλοι εξίσου καλοί προγραμματιστές. Αλλοι δεν γνωρίζουν καθόλου
                να προγραμματίζουν. Αυτή η ελευθερία επιτρέπει σε όσους δεν έχουν το χρόνο
                ή τις ικανότητες να λύσουν ένα πρόβλημα, να αποκτήσουν πρόσβαση στο
                βελτιωμένο λογισμικό. Αυτό μπορεί να γίνει και με κάποιο αντίτιμο.
		</li>
	</ul>	

	<p>Οι ελευθερίες αυτές είναι δικαιώματα, όχι υποχρεώσεις, αν και ο σεβασμός προς
         αυτές, υπέρ της κοινωνίας, ενδέχεται να υποχρεώσει το άτομο. Καθένας μπορεί να
         επιλέξει να μην κάνει χρήση τους, όπως επίσης μπορεί να επιλέξει τη χρήση όλων.
         Ειδικότερα, πρέπει να γίνει κατανοητό πως το Ελεύθερο Λογισμικό δεν αποκλείει την
         εμπορική χρήση. Αν ένα πρόγραμμα δεν επιτρέπει την εμπορική χρήση και την εμπορική
         διανομή, δεν είναι Ελεύθερο Λογισμικό. Ένας αυξανόμενος αριθμός εταιριών,
         βασίζουν το επιχειρηματικό τους μοντέλο στο Ελεύθερο Λογισμικό, μεταξύ αυτών και
         μερικοί από τους μεγαλύτερους προμηθευτές λογισμικού. Το Ελεύθερο Λογισμικό καθιστά
         νόμιμη την παροχή βοήθειας και υποστήριξης, δεν την καθιστά υποχρεωτική.</p>
	
	<!-- Inside left -->
	
	<h2>Ευρωπαϊκό Ίδρυμα Ελεύθερου Λογισμικού</h2>
	
	<p>Η πρόσβαση στο λογισμικό κσθορίζει τη συμμετοχή σε μια ψηφιακή κοινωνία.
	Για να εξασφαλίσει την ισότητα στην πρόσβαση, τη συμμετοχή και τον ανταγωνισμό
        στην εποχή της πληροφορίας, το Ευρωπαϊκό Ίδρυμα Ελεύθερου Λογισμικού (FSFE) έχει
	αφιερωθεί στην ψηφιακή ελευθερία με τη μορφή του Ελεύθερου Λογισμικού. Κανένα
	πρόσωπο δεν πρέπει ποτέ να βρεθεί στη θέση να χρησιμοποιεί λογισμικό το οποίο
        δεν προσφέρει τις ελευθερίες να χρησιμοποείται, να μελετάται, να τροποποιείται
        και να διανέμεται.</p>
	
	<p>Το FSFE ιδρύθηκε το 2001 ως μια μη-κερδοσκοπική και μη-κυβερνητική οργάνωση
        για να ενισχύσει την κοινωνική, πολιτική, νομική και τεχνική θεμελίωση του
	Ελεύθερου Λογισμικού στην Ευρώπη. Δραστηριοποιείται σε ένα ισχυρό παγκόσμιο
	δίκτυο από οργανισμούς με παρόμοιους στόχους και έχει ομάδες σε πολλές
	Ευρωπαϊκές χώρες.</p>
	
	<p>http://fsfeurope.org</p>

  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
