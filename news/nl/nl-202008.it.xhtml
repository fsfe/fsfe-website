<?xml version="1.0" encoding="utf-8"?>
<html newsdate="2020-08-26" type="newsletter">
  <version>1</version>

  <head>
    <title>Consultazione Europea +++ 100 giorni in Monaco +++ Coordinatore Open Science</title>
  </head>
  <body microformats="h-entry">

              <h1 id="european-consultation-100-days-in-munich-open-science-coordinator">Consultazione Europea +++ 100 giorni in Monaco +++ Coordinatore Open Science</h1>

        <p>Nella newsletter di agosto, valutiamo perché la Commissione Europea dovrebbe evitare di utilizzare il termine &quot;proprietà intellettuale&quot;. Chiediamo al nuovo governo di Monaco dei progressi sul Software Libero, e introduciamo il nostro nuovo coordinatore di Open Science Christian Busse. Come al solito, ci sono le varie attività della nostra comunità.</p>

		<h2 id="eu-should-reconsider-the-use-of-intellectual-property-">L'Europa dovrebbe riconsiderare l'uso di &quot;proprietà intellettuale&quot;</h2>

        <p>La FSFE ha <a href="/news/2020/news-20200820-01.html">pubblicato un primo riscontro</a> alla consultazione pubblica della Commissione Europea riguardo l'aggiornamento del sistema di regolamentazione della &quot;proprietà intellettuale (IP)&quot;. In questo riscontro, la FSFE esprime alla Commissione la propria opinione secondo la quale il termine &quot;proprietà intellettuale&quot; è ideologicamente carico e pericolosamente ignaro delle significanti differenze che esistono tra le molte aree del diritto che esso cerca di includere. In aggiunta,  l'effetto della legge sui brevetti, del diritto d'autore e delle altre aree inerenti, è quello di creare un monopolio temporaneo che esercita il potere privato sulle altre persone. I protagonisti del mercato monopolistico possono spesso beneficiare di una tale struttura, alle spese di una sana competizione e degli altri interessi per il bene comune. </p>
        
        <p>Contrariamente, i modelli di regolamentazione e gestione del Software Libero in tutto il mondo hanno mostrato negli ultimi 40 anni che permettere la condivisione nella società del più vasto ammontare di conoscenza è un regime sostenibile e più equo per coltivare il progresso e il patrimonio societario. La FSFE esorta quindi la Commissione ad utilizzare questa opportunità per mettere in discussione l'idea obsoleta che estendere i monopoli a discapito della conoscenza significhi più progresso. Il modello del Software Libero rappresenta uno dei migliori esempi che la Commissione può prendere per approfondire la propria comprensione di come i nuovi modelli basati sulla condivisione della conoscenza siano fondamentali per una società più innovativa, equa e socialmente giusta.</p>
        
		<figure>
			<img src="https://pics.fsfe.org/uploads/medium/6a55481b70dcb1f0666b1c8cd1606a4a.jpg" alt="Una chiave d'oro posta sul tasto INVIO di una tastiera." />
			<figcaption>La legge sui brevetti, il diritto d'autore e le altre aree ad essi relative restringono l'accesso alla conoscenza e spesso creano monopoli temporanei che esercitano il potere privato su altre persone.</figcaption>
		</figure>
              
        
		
	<h2 id="100-days-of-a-new-government-in-munich">100 giorni di un nuovo governo in Monaco</h2>

		<p>Come <a href="https://fsfe.org/news/nl/nl-202005.html#munich-commits-to-public-money-public-code-">riportato nella nostra newsletter di maggio</a>, l'accordo di coalizione del nuovo governo di Monaco tra SPD e Verdi includeva una positiva dichiarazione sull'uso del Software Libero. In particolare, veniva stabilito che in futuro avrebbe dovuto essere applicato il principio &quot;Denaro pubblico? Codice pubblico!&quot;. Cento giorni più tardi, insieme con &quot;The Document Foundation&quot;, <a href="/news/2020/news-20200810-01.html">abbiamo chiesto ai due gruppi politici quali attività hanno intrapreso finora</a> per raggiungere i loro obiettivi.</p>
		
		<p>In risposta, i membri della coalizione hanno confermato di essere in stretto contatto per un pacchetto di proposte che verrà discusso in autunno. Mentre non è previsto un ritorno al prestigioso progetto LiMux, tutto il software sviluppato dall'amministrazione e che non contiene dati personali dovrà essere trasferito a codice pubblico. In aggiunta, gli impiegati della pubblica amministrazione della città saranno liberi di utilizzare prodotti di Software Libero in futuro. La FSFE continuerà a tenere sott'occhio l'implementazione in corso a Monaco.</p>
		
		<figure>
			<img src="https://pics.fsfe.org/uploads/medium/d15e8c701bebc1804bf73fe3d7e94455.jpg" alt="Veduta aerea del municipio di Monaco." />
			<figcaption>Municipio di Monaco.</figcaption>
		</figure>
		
	<h2 id="new-fsfe-open-science-coordinator-christian-busse">Nuovo coordinatore dell'Open Science: Christian Busse</h2>
	
		<p>Christian Busse si è recentemente unito al <a href="/about/team.html">team della FSFE</a> come nostro nuovo coordinatore dell'Open Science. Nel suo lavoro quotidiano è impiegato come scienziato al centro tedesco di ricerca sul cancro. L'Open Science è una materia che assume sempre più importanza, e <a href="/news/2017/news-20170105-01.html">la FSFE richiede che il Software Libero e gli Standard Aperti debbano essere considerati come una parte vitale dell'Open Science per tutte le ricerche pubblicamente finanziate in Europa</a>. Nella sua nuova posizione, Christian ha già tenuto una <a href="https://av.tib.eu/media/47776#t=01:00:19">presentazione sulla equità dei software per la ricerca</a> al seminario annuale del TKFDM (l'iniziativa della gestione dei dati di ricerca della regione di Turingia - Germania). Se ti interessa formare un gruppo di lavoro sull'Open Science e il Software Libero
		<a href="mailto:purine_bitter@fsfe.org">mettiti in contatto con noi</a>.</p>
        

        <hr/>
			<p>Il maggiore impatto finanziario che la FSFE sta affrontando in questi tempi di distanza sociale è la cancellazione delle conferenze di Software Libero, inclusi i propri eventi. Per mantenere solido e vivo il movimento della libertà del software, considera di <a href="https://my.fsfe.org/donate?referrer=nl">donare parte di ciò che avresti speso per le conferenze alle organizzazioni del Software Libero, inclusa la FSFE</a>.</p>
        <hr/>
        
        
       <h2 id="what-have-we-done-inside-and-outside-the-fsfe">Cosa abbiamo fatto? Dentro e fuori la FSFE</h2>
       
		<ul>
			<li>Alexander Sander, il responsabile delle politiche europee della FSFE, insieme a Basanta Thapa, ricercatore associato al Kompetenzzentrum Öffentliche IT, <a href="https://www.fokus.fraunhofer.de/de/dps/barcamp_200820">ha ospitato una sessione</a> sull'utilizzo del Software Libero, inclusa una presentazione della campagna &#39;Denaro pubblico? Codice pubblico!&#39;.</li>
			<li>Matthias Kirschner <a href="https://programm.froscon.de/2020/events/2571.html">ha tenuto una presentazione</a> all'evento online dell'FrOSCon su &quot;Il valore fondamentale della libertà del software&quot; (<a href="fixme:URL">video</a>, in tedesco). Nel suo discorso, Matthias spiega quali sono i valori fondamentali del nostro movimento, dove ognuno, non importa quali basi abbia, deve essere in grado di utilizzare il software per ogni scopo senza discriminazioni.</li>
			<li>Max Mehl spiega <a href="https://mehl.mx/blog/2020/the-power-of-git-sed/">la potenza di git-sed</a>: nelle ultime settimane e mesi, il <a href="/contribute/web/">team web della FSFE</a> ha svolto un enorme lavoro sul sito web della FSFE. Nel muovere e sostituire migliaia di file e i loro rispettivi link per migliorare la struttura di un sito web cresciuto nel tempo (più di 19 anni, 23243 file, circa 39.000 commit), è nata la necessità di trovare uno strumento efficiente. Il team web ha trovato che git-sed è veramente lo strumento adatto per risparmiare tempo e pazienza quando devi applicare cambiamenti in massa sui repository.</li>
			<li>Erik Albers insieme ad Anja Höfner del Konzeptwerk Neue Ökonomie e Johanna Pohl con Friederike Rohde del gruppo di ricerca &quot;Digitalizzazione e sostenibilità&quot;, hanno pubblicato un <a href="https://www.heise.de/hintergrund/Missing-Link-Nachhaltige-Hard-und-Software-fuer-eine-bessere-IT-Welt-4851588.html?seite=all">articolo sulla sostenibilità del software e dell'hardware</a> su heise, un rilevante magazine tedesco sulla tecnologia. Tra le altre cose, chiedono ai politici che venga applicato &quot;Denaro pubblico? Codice pubblico!&quot;, come anche venga introdotto un riciclaggio obbligatorio del software e un diritto generale alla riparazione.</li>
		</ul>
		
		


   <h2 id="contribute-to-our-newsletter">Contribuisci alla nostra newsletter</h2>
	
		<p>Se vuoi condividere qualche pensiero, immagine, o notizia, inviacele. Come sempre, l'indirizzo è newsletter@fsfe.org. Ci aspettiamo di ricevere tue notizie!</p>
		<p>E se vuoi anche sostenere noi e il nostro lavoro, unisciti alla nostra comunità e sostienici con una donazione o un contributo mensile: <a href="https://my.fsfe.org/donate?referrer=nl">https://my.fsfe.org/donate?referrer=nl</a></p>
		<p>Un grazie alla nostra comunità, a tutti i <a href="https://fsfe.org/contribute">volontari</a>, ai <a href="https://my.fsfe.org/support">sostenitori</a> e ai <a href="https://fsfe.org/donate/thankgnus">donatori</a> che rendono possibile il nostro lavoro. E grazie ai <a href="https://fsfe.org/contribute/translators">nostri traduttori</a>, che permettono a molti dei nostri iscritti di leggere questa newsletter nella propria lingua.</p>

	<p>Un saluto da chi ti scrive,</p>
	<p>Erik Albers</p>

<hr/>
<p><a href="https://my.fsfe.org/donate?referrer=nl">Sostienici con una donazione</a></p>
<hr/>

  </body>
  <sidebar promo="about-fsfe" />
  <date>
    <original content="2020-08-26" />
  </date>
  <followup>donate</followup>
  <tags>
        <tag key="front-page"/>
		<tag key="newsletter">Newsletter</tag>
		<tag key="pmpc">Denaro pubblico? Codice pubblico!</tag>
		<tag key="open-science">Open Science</tag>
		<tag key="limux">Monaco</tag>
		<tag key="copyright">Copyright</tag>
  </tags>
  <author id="albers" />
  <discussion href="https://community.fsfe.org/t/501"/>
   <image url="https://pics.fsfe.org/uploads/medium/d15e8c701bebc1804bf73fe3d7e94455.jpg"/> 
</html>
