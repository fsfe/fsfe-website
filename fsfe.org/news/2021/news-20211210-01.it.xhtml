<?xml version="1.0" encoding="utf-8"?>
<html newsdate="2021-12-10">
<version>1</version>

<head>
  <title>La FSFE sta cercando un assistente di segreteria</title>
</head>

<body>

  <h1>La FSFE sta cercando un assistente di segreteria</h1>

  <p>Stiamo cercando un assistente di segreteria per 20-25 ore di lavoro settimanali nel nostro ufficio di Berlino. Come parte del nostro team di gestione dell'ufficio organizzerai le operazioni giornaliere della FSFE. Il tuo lavoro sarà quello di fornire supporto d'ufficio al nostro staff e di coordinare le attività amministrative giornaliere.</p>

  <p>Il nostro candidato ideale dovrebbe avere esperienza con amministrazione d'ufficio, lavoro di segreteria, organizzazione di eventi o altri ruoli amministrativi attinenti. Come organizzazione attenta alla famiglia, possiamo offrire orari di lavoro flessibili.</p>

  <h2>Informazioni sulla FSFE</h2>

  <p>La Free Software Foundation Europe è una organizzazione benefica che incoraggia gli utenti ad avere il controllo della tecnologia. Il software coinvolge profondamente tutti gli aspetti della nostra vita ed è importante che la tecnologia ci dia più potere anziché limitarci. Il Software Libero garantisce a tutti il diritto di usare, studiare, adattare e condividere il software. Questi diritti aiutano a sostenere altre libertà fondamentali come il diritto di parola, la libertà di stampa e la privacy.</p>

  <p>La FSFE aiuta le persone e le organizzazioni a comprendere come il Software Libero contribuisca alla libertà, alla trasparenza e all'autodeterminazione. La FSFE rafforza i diritti degli utenti rimuovendo gli ostacoli che frenano l'utilizzo del Software Libero, incoraggia le persone ad usare e sviluppare Software Libero, e fornisce risorse per consentire a chiunque di promuovere ulteriormente il Software Libero in Europa.</p>

  <p>Ci occupiamo di <a href="/activities/">molte attività</a> in ambito legale, economico, politico e tecnico nel campo del Software Libero. Il nostro lavoro è reso possibile da una comunità di volontari, sostenitori, donatori, e da uno staff. Il lavoro di segreteria consisterà nell'essere la base amministrativa delle nostre operazioni.
  </p>

  <figure>
    <img src="https://pics.fsfe.org/uploads/medium/e88678b1f41368ab7106657ce298706e.jpg" alt="Bacheca con un post-it che dice: Make things happen"/>
  </figure>

  <h2 id="main-responsibilities">Principali responsabilità</h2>

  <ul>
    <li>Gestione dei fornitori, (ri)-ordino, organizzazione, fatturazione, spedizione e inventario del nostro materiale informativo e dei nostri prodotti in vendita.</li>
    <li>Supporto ai volontari e allo staff per quanto riguarda la logistica e l'invio del materiale per allestire i banchetti informativi.</li>
    <li>Riservare incontri e fissare le date degli eventi</li>
    <li>Trovare le sistemazioni e il necessario per i viaggi</li>
    <li>Gestire le lettere in entrata e archiviarle.</li>
    <li>Ordinare la cancelleria, gli approvvigionamenti e il materiale promozionale.</li>
    <li>Organizzare, archiviare e stampare i documenti organizzativi quando occorre.</li>
    <li>Gestire le attrezzature dell'ufficio inclusa l'organizzazione del materiale piccolo e grande, risorse d'inventario e gestione delle chiavi.</li>
    <li>Aiutare a migliorare continuamente i nostri processi amministrativi.</li>
  </ul>

  <h2 id="qualifications">Qualifiche</h2>

  <ul>
    <li>Comprovata esperienza come amministratore, assistente amministrativo o altri ruoli correlati.</li>
    <li>Familiarità con le attrezzature d'ufficio.</li>
    <li>Affidabile, ben organizzato/a, e collaborativo/a con i colleghi.</li>
    <li>Attitudine alla risoluzione dei problemi con un sguardo ai dettagli.</li>
    <li>Parlare e scrivere fluentemente in tedesco, media padronanza di inglese scritto e parlato; la conoscenza di altre lingue europee è benvenuta.</li>
    <li>Esperienza con strumenti per la gestione d'ufficio (strumenti di Software Libero sono un
    plus).
    </li>
  </ul>

  <h2 id="attitude">Attitudine</h2>

  <p>Cerchiamo un membro del team affidabile, ben organizzato e puntuale che sarà parte della nostra struttura amministrativa a Berlino e che quindi ci sostenga nel rendere il mondo migliore per le future generazioni.</p>

  <figure>
    <img src="https://pics.fsfe.org/uploads/medium/f950c5bdd4accb6f9082f91f06a8f882.jpg" alt="Un foto dei nostri scaffali con materiale promozionale nell'ufficio"/>
  </figure>

  <h2 id="how-to-apply">Come candidarsi</h2>

  <p>Per candidarti, invia per email al massimo una pagina di presentazione e un Curriculum Vitae di al massimo due pagine (obbligatoriamente in formato PDF) all'indirizzo <email>jobs@fsfe.org</email>, con oggetto “organisational wizard”. Non includere tue foto nella candidatura.</p>

  <p>I tuoi dati personali verranno cancellati 3 mesi dopo la scelta del/la candidato/a. La data ultima utile per la candidatura è <em>domenica 2 gennaio 2022</em>.
  </p>

  <p>Il Software Libero è per servire ognuno a prescindere dall'età, dall'abilità o disabilità, dall'identità di genere, dal sesso, dalla razza, dalla nazionalità, dalla religione o dall'orientamento sessuale. Perciò incoraggiamo candidature da qualsiasi contesto e promettiamo di valutare tutte le candidature in base al merito, senza tener conto delle caratteristiche sopra elencate. Per promuovere la diversità e l'uguaglianza nella comunità del Software Libero, per candidature di ugual valore, daremo la precedenza ai candidati identificati come parte di una demografia tradizionalmente emarginata a riguardo della tecnologia.</p>

</body>

<tags>
  <tag key="front-page"/>
  <tag key="internal">Interno</tag>
  <tag key="career">Posto di lavoro</tag>
</tags>


<image url="https://pics.fsfe.org/uploads/medium/f950c5bdd4accb6f9082f91f06a8f882.jpg" alt="Un foto dei nostri scaffali con materiale promozionale nell'ufficio"/>

<translator>Francesco Florian e Luca Bonissi</translator>
</html>
