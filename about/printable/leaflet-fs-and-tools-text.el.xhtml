<?xml version="1.0" encoding="UTF-8"?>
<html>
  <head>
    <title>FSFE - εκτυπώσιμο πληροφοριακό υλικό</title>
  </head>

  <body>
    <h2>Η Ελληνική έκδοση του φυλλαδίου <a href="https://fsfe.org/contribute/spreadtheword.en.html#free-software">σχετικά με το Ελεύθερο Λογισμικό και τα εργαλεία</a></h2>

    <b>Ημερομηνία έκδoσης: 15 Απριλίου 2014</b>
    
    <h1>Ελευθερία</h1>

    <h2>Τι κοινό έχει το Ελεύθερο Λογισμικό με τα εργαλεία</h2>


    <h2>Μια σύγκριση</h2>

    <p>
      Το Ελεύθερο Λογισμικό μάς προσφέρει βασικές ελευθερίες που άλλοι τύποι 
λογισμικού μας αρνούνται. Οι πιο πολλοί από εμάς συνηθίσαμε σε σοβαρούς 
ψηφιακούς περιορισμούς, και γι' αυτό μία αναλογία με ένα πολύ συνηθισμένο 
φυσικό εργαλείο είναι χρήσιμη.<br />
      Το Ελεύθερο Λογισμικό μπορεί να χρησιμοποιηθεί ως εργαλείο. 
Ας προσπαθήσουμε να ζωγραφίσουμε μια εικόνα με τις παράλογες επιπτώσεις 
στην περίπτωση που τα κατσαβίδια θα μπορούσαν να χρησιμοποιηθούν μόνο 
με τους ίδιους περιορισμούς που ισχύουν και για το μη-ελεύθερο λογισμικό: 
    </p>
    
    <ul>
      <li>Τα κατσαβίδια δεν θα ήταν πια προτυποποιημένα και θα λειτουργούσαν 
μόνο με τις βίδες που θα έφτιαχνε η ίδια εταιρεία.</li>
      
      <li>Οι άδειες για τα κατσαβίδια θα επίτρεπαν μόνο το ξεβίδωμα της βίδας. 
Για να σφίξουμε μια βίδα, θα χρειαζόμασταν ένα πιο ακριβό κατσαβίδι από 
τον ίδιο κατασκευαστή.</li>
      
      <li>Θα επιτρεπόταν μόνο σε μια εταιρεία να κατασκευάζει κατσαβίδια, 
επειδή η ιδέα θα είχε πατενταριστεί. Μόνο μια πολυδάπανη δοκιμή θα μπορούσε
 να οδηγήσει σε γενίκευση του δικαιώματος χρήσης, για παράδειγμα, μιας τανάλιας για το σφίξιμο ή το ξέσφιγμα μιας βίδας.</li>
      
      <li>Δεν θα μας επιτρεπόταν να τροποποιήσουμε τα κατσαβίδια που αγοράσαμε
για να τα προσαρμόσουμε στις ανάγκες μας. Θα απαγορευόταν, για παράδειγμα, 
να τυλίξουμε υφασμάτινη ταινία γύρω από την λαβή για να μη γλιστρά το κατσαβίδι 
από τα χέρια μας.</li>
      
      <li>Θα γινόταν παράνομο να επισκευάσουμε ένα χαλασμένο κατσαβίδι 
χωρίς την άδεια του κατασκευαστή. Δεν θα μπορούσαμε ούτε καν να το 
αποσυναρμολογήσουμε για να μελετήσουμε πώς δουλεύει.</li>
      
      <li>Θα έβγαιναν συνεχώς νέα κατσαβίδια και νέες βίδες στην αγορά. 
Δεν θα ήταν όμως συμβατά με τα παλιότερα μοντέλα. Οπότε, θα ήμασταν συνεχώς
αναγκασμένοι να αγοράζουμε καινούργια κατσαβίδια για να συντηρούμε τις νέες 
μας συσκευές και τα μηχανήματα.</li>
      
      <li>Θα απαγορευόταν επίσης να δανείζουμε ή να μεταπωλούμε κατσαβίδια.</li>
      
      <li>Τα κατσαβίδια θα μας κατασκόπευαν κρυφά και θα έστελναν, ύπουλα, 
τις πληροφορίες που θα συνέλεγαν σε τρίτους (ή εταιρείες, ή κυβερνήσεις),
 χωρίς εμείς να το γνωρίζουμε.</li>
    </ul>
      
      <p>Κανένας δεν θα χρησιμοποιούσε κατσαβίδια αν η χρήση τους τελούσε 
υπό τέτοιους περιορισμούς. Δεν θα υπήρχε εύλογη βάση για να αποδεχθεί κανείς 
τέτοιους όρους. Όχι μόνο για τα εργαλεία, αλλά ούτε και για το λογισμικό.</p>
      
      <p>Οι ελευθερίες που θεωρούμε αυτονόητες με τα εργαλεία, είναι επίσης 
εφικτές και με τους υπολογιστές. Τα ελεύθερα προγράμματα μπορούν να 
εγκατασταθούν οπουδήποτε χωρίς καμία ανησυχία.
 Αφού το Ελεύθερο Λογισμικό βασίζεται στα Ανοικτά Πρότυπα, θα μπορείτε να 
ανοίγετε τα αρχεία σας με διάφορα προγράμματα, ακόμη και μετά από πολλά 
χρόνια. </p>
      
      <p>Από την άλλη πλευρά, τα διπλώματα ευρεσιτεχνίας στο λογισμικό 
(πατέντες), η Διαχείριση Ψηφιακών Περιορισμών (DRM), τα κλειστά πρότυπα, 
οι ιδιοκτησιακές άδειες χρήσης λογισμικού, καθώς και οι άδικοι όροι χρήσης, 
είναι όλα τρόποι περιορισμού της ελευθερίας των χρηστών.</p>
      
    <h2>Πού χρησιμοποιείται το Ελεύθερο Λογισμικό;</h2>
    
      <p><b>Σε επιτραπέζιους και φορητούς υπολογιστές:</b> Υπάρχει μια 
απίστευτη ποικιλία Ελεύθερου Λογισμικού που είναι διαθέσιμο για όλες τις 
δουλειές σας, τα σχεδιά σας και για καθημερινή χρήση. Ακολουθούν μερικά 
παραδείγματα:</p>
      
      <p><b>Το GNU/Linux</b> είναι ένα Ελεύθερο Λειτουργικό Σύστημα. 
Διατίθεται σε πολλές διαφορετικές ποικιλίες, που λέγονται διανομές. 
Μερικές είναι πολύ πιο κατάλληλες για αρχάριους, ενώ άλλες δημιουργήθηκαν 
για να καλύψουν εξειδικευμένες επαγγελματικές ανάγκες.</p>
      
      <p><b>Ο Mozilla Firefox, το VLC, το Audacity</b>, και το 
<b>LibreOffice</b> είναι παραδείγματα ευρέως διαδεδομένων προγραμμάτων 
Ελεύθερου Λογισμικού, και υπάρχουν χιλιάδες άλλα. </p>

      <p><b>Στις άλλες σας συσκευές:</b> Έχει γίνει συνήθεια να κουβαλάμε 
μαζί μας διάφορους υπολογιστές, όλη την ώρα. Τους αποκαλούμε 'έξυπνα τηλέφωνα', 
'ταμπλέτες', ή 'αναγνώστες ηλεκτρονικών βιβλίων (e-readers)'. Στην 
πραγματικότητα, δεν είναι άλλο παρά υπολογιστές, οι οποίοι, συχνά, έχουν 
υπερβολικούς περιορισμούς.</p>
      
      <p>Τα κινητά τηλέφωνα Android είναι ένα παράδειγμα συσκευών 
που μπορούν να ελευθερωθούν. Για περισσότερες πληροφορίες, δείτε το 
https://freeyourandroid.org</p>

      <p><b>Σε όλους τους υπολογιστές, παντού τριγύρω μας:</b>Ο κατάλογος των 
βασικών ηλεκτρονικών συσκευών που ελέγχονται από υπολογιστές, οι οποίοι με τη 
σειρά τους ελέγχονται από λογισμικό, είναι σχεδόν ατελείωτη. Σε μερικές από 
αυτές τις συσκευές χρησιμοποιείται ακόμη ιδιοκτησιακό λογισμικό. Ευτυχώς 
πάντως, το Ελεύθερο Λογισμικό αντιπροσωπεύει ένα μεγάλο ποσοστό των 
ενσωματωμένων εφαρμογών.</p>
      
      <p>φούρνοι, τηλεοράσεις, συστήματα θέρμανσης, συσκευές αναπαραγωγής CD, 
αυτοκίνητα, τραίνα, πλυντήρια πιάτων, προβολείς, τηλε-κατευθυνόμενα 
ελικόπτερα ...</p>
      
      <p><b>Η υποδομή του Διαδικτύου</b> επίσης βασίζεται κυρίως στο Ελεύθερο 
Λογισμικό, όπως εξάλλου και ο 'ιστός'.</p>
      
      <p>modem, εξυπηρετητές DNS, διακομιστές αλληλογραφίας, δρομολογητές, 
βάσεις δεδομένων, λογισμικό για ηλεκτρονικό εμπόριο, ιδιωτικά εικονικά δίκτυα, 
εξυπηρετητές ιστού</p>
      
      <h2>Ελεύθερο όπως στην Ελευθερία, όχι με την έννοια του δωρεάν</h2>
      
      <p>Δεν χρειάζεται να πληρώσετε για τα περισσότερα προγράμματα Ελεύθερου 
Λογισμικού. Αρκετά προγράμματα ιδιοκτησιακού λογισμικού είναι επίσης χωρίς 
χρέωση, αλλά το Ελεύθερο Λογισμικό δεν έχει σχέση με την τιμή αγοράς: 
αφορά την Ελευθερία.</p>
      
      <p>Όταν δεν ελέγχετε ένα πρόγραμμα, τότε το πρόγραμμα ελέγχει εσάς. 
Συνεπώς, όποιος ελέγχει το λογισμικό, ελέγχει και εσάς.</p>
      
      <p>Για παράδειγμα, κανείς δεν επιτρέπεται να μελετήσει πώς λειτουργεί 
ένα μη-ελεύθερο πρόγραμμα και τι ακριβώς κάνει στον υπολογιστή σας ή στο 
τηλέφωνό σας. Μερικές φορές οι ατέλειες του μη-ελεύθερου λογισμικού 
συνίστανται απλώς στο ότι δεν μπορεί να ανταποκριθεί στις δικές σας προσδοκίες.
Το μη-ελεύθερο λογισμικό, πάντως, τις περισσότερες φορές, επιτρέπει τη διαρροή 
των δεδομένων σας ή υποκρύπτει κακόβουλα χαρακτηριστικά.</p>
      
      <p>Αν εκτελείτε αποκλειστικά Ελεύθερο Λογισμικό στον υπολογιστή σας 
ή στη συσκευή σας, έχετε τον πλήρη έλεγχο. Αν και μπορεί να μην έχετε τις 
δεξιότητες για να ασκήσετε και τις τέσσερις ελευθερίες από μόνοι σας, 
θα επωφεληθείτε από τη γνώση και την εξειδίκευση των εξαιρετικά ζωντανών 
κοινοτήτων.</p>
      
      <p> Εξετάστε την περίπτωση να δείξετε την εκτίμησή σας αμοίβοντας εκουσίως
τους προγραμματιστές των εφαρμογών. Με αυτόν τον τρόπο εξασφαλίζετε επίσης,
πως εσείς είστε ο πελάτης και όχι το προϊόν.</p>	
      
      <h2>Τι είναι το Ελεύθερο Λογισμικό;</h2>
      
      <ol>
	<li>Χρήση: Λογισμικό που μπορεί ο καθένας να εκτελεί ελεύθερα, 
        για οποιονδήποτε σκοπό.</li>
	
	<li>Μελέτη: Λογισμικό που μπορεί ο καθένας να επιθεωρεί και να 
        προσαρμόζει στις ατομικές του ανάγκες ή επιθυμίες. </li>
	
	<li>Διαμοιρασμός: Λογισμικό που μπορεί ο καθένας να αντιγράφει και να 
        μοιράζεται ελεύθερα.</li>
	
	<li>Βελτίωση: Οι βελτιωμένες εκδόσεις του λογισμικού μπορούν να 
        αναδιανέμονται: έτσι όλη η κοινότητα επωφελείται από τις 
        βελτιώσεις.</li>
	
      </ol>
      
      <p>Για να μπορεί ένα πρόγραμμα να είναι στα αλήθεια Ελεύθερο Λογισμικό, 
πρέπει να παρέχει και τις τέσσερις αυτές ελευθερίες, σε όλους.</p>
      
      <h2>Σχετικά με το FSFE</h2>
      
    <p>
      Αυτό το φυλλάδιο εκτυπώθηκε από το Ευρωπαϊκό Ίδρυμα Ελεύθερου Λογισμικού
(FSFE), μια μη κερδοσκοπική οργάνωση, αφιερωμένη στην προώθηση του Ελεύθερου
Λογισμικού, η οποία εργάζεται για την οικοδόμηση μιας ελεύθερης ψηφιακής
κοινωνίας.
    </p>

    <p>
      Η πρόσβαση στο λογισμικό καθορίζει το πώς συμμετέχουμε στην κοινωνία μας.
 Συνεπώς, το FSFE είναι αφοσιωμένο στην εξασφάλιση της ισότιμης πρόσβασης και
συμμετοχής στην εποχή της πληροφορίας, μαχόμενο υπέρ της ψηφιακής ελευθερίας.
    </p>

      <p>Κανείς ποτέ δεν πρέπει να υποχρεώνεται να χρησιμοποιεί λογισμικό που 
δεν μπορεί να χρησιμοποιηθεί, να μελετηθεί, να διαμοιραστεί και να βελτιωθεί.
Πρέπει να έχουμε το δικαίωμα να προσαρμόζουμε την τεχνολογία για να καλύπτει 
τις ανάγκες μας.</p>

      <p>Το έργο του FSFE είναι το αποτέλεσμα των προσπαθειών μιας κοινότητας 
ανθρώπων που είναι αφιερωμένοι σε αυτούς τους σκοπούς. Αν θέλετε να έρθετε μαζί
μας και να μας βοηθήσετε να τους επιτύχουμε, υπάρχουν πολλοί τρόποι για να 
συνεισφέρετε, ανεξάρτητα από το υπόβαθρο του καθενός:
https://fsfe.org/contribute</p>
      
      <h2>Υποστηρίξτε το έργο μας</h2>
      
      <p>Οι δωρεές είναι κρίσιμης σημασίας για να συνεχίσουμε το έργο μας και 
να εξασφαλίσουμε ότι το Ιδρυμα παραμένει ανεξάρτητο. Μπορείτε να υποστηρίξετε 
το έργο μας με το να γίνετε Μέλη της Κοινότητας και έτσι να μας ενισχύσετε για 
να συνεχίσουμε να μαχόμαστε για την ελευθερία του λογισμικού,
οπουδήποτε κρίνεται απαραίτητο: https://fsfe.org/join</p>
      
      <p>Σας αρέσει αυτό το φυλλάδιο; Παραγγείλετε ελεύθερα περισσότερο υλικό 
στη διεύθυνση https://promo.fsfe.org</p>
      
      
      <p>Free Software Foundation Europe e.V.<br/>
      Schönhauser Allee 6/7<br/>
      10119 Berlin<br/>
      https://fsfe.org</p>

  </body>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
