<?xml version="1.0" encoding="UTF-8" ?>

<html newsdate="2009-02-02">
  <head>
    <title>De FSFE lanceert haar Vrije PDF-lezer campagne</title>
  </head>
  <body>

    <h1>De FSFE lanceert haar Vrije PDF-lezer campagne</h1>

    <p newsteaser="yes">
      De <a href="http://fellowship.fsfe.org/">Fellowship</a> van de
      Free Software Foundation Europe is verheugd u haar nieuwste
      initiatief te kunnen
      voorstellen: <a href="http://pdfreaders.org/">pdfreaders.org</a>,
      een website met informatie over PDF en links naar Vrije Software
      PDF-lezers voor de meest verspreide besturingssystemen.
    </p>

    <p>
      "Dankzij Open Standaarden kunnen consumenten profiteren van een
      goede interoperabiliteit, grotere concurrentie en een ruimere
      keuze, wat hen onafhankelijk maakt van de producenten en hen
      tevens beter waar biedt voor hetzelfde geld", zegt FSFE's
      voorzitter Georg Greve. "Aangezien de meeste PDF versies voldoen
      aan de kwaliteitseisen die men stelt voor het opmaken van
      geformatteerde tekst en documenten, wordt het PDF-formaat vaak
      gebruikt voor het verpreiden van informatie die gebruikers nodig
      hebben voor specifieke producten. pdfreader.org toont
      alternatieven die de kracht van het PDF-formaat als Open
      Standaard extra in de verf zetten."
    </p>

    <p>
      De coördinatoren van pdfreaders.org, Hannes Hauswedell en
      Jan-Hendrik Peters hebben de meest recente versie van de site
      online geplaatst. Gebruikers van het PDF-formaat kunnen er een
      korte beknopte beschrijving vinden om beter gebruik te maken
      van de voordelen die Open Standaarden en Vrije Software kunnen
      bieden.
    </p>

    <p>
      "Dankzij Vrije Software hebben we controle over de software die
      we gebruiken. En Open Standaarden geven ons controle over onze
      eigen gegevens, waar verschillende groepen implementaties voor
      kunnen ontwikkelen", legt Jan-Hendrik Peters uit. "Wij willen
      aantonen dat gebruikers van het Portable Document Format van
      beide voordelen kunnen genieten."
    </p>

    <p>
      Hannes Hauswedell voegt hier nog aan toe: "Net zoals bij Vrije
      Softwareprojecten zijn we vertrokken van een idee. We hebben een
      eerste versie van de website ontwikkeld. Dankzij massa's
      feedback konden we de pagina steeds verbeteren. We willen dan
      ook iedereen bedanken die ons hierbij hielp. Deze pagina is een
      groepswerk, dat alleen bestaat dankzij elke individuele
      bijdrage."
    </p>

    <p>
      "De site bevat ook een pagina met banners in verschillende talen
      die je naast de PDF-bestanden op je website kan plaatsen", zegt
      Matthias Kirschner, coördinator van FSFE's Fellowship. "Wij
      hopen dat binnen het jaar geen PDF-bestanden meer worden aangeboden
      zonder de bijhorende alternatieve banner naar het
      producent-onafhankelijke pdfreaders.org."
    </p>

   <h2>De Free Software Foundation Europe</h2>

   <p>
     De Free Software Foundation Europe (FSFE) is een
     niet-gouvernementele, non-profit organisatie die actief is in
     verschillende Europese landen en betrokken is bij veel globale
     activiteiten. De toegang tot software bepaalt je kansen in de
     digitale samenleving. Om iedereen gelijke kansen te geven in het
     informatietijdperk en om tevens een vrije concurrentie mogelijk
     te houden, werkt de FSFE aan de vooruitgang en de promotie van
     Vrije Software gedefiniëerd met de vrijheden om de software te
     gebruiken, te bestuderen, te verbeteren en te kopiëren. De FSFE
     werd opgericht in 2001 om het bewustzijn voor deze zaken te
     vergroten, om Vrije Software politiek en juridisch veilig te
     stellen en om mensen te ondersteunen bij het ontwikkelen van
     Vrije Software.
   </p>

   <p>
     U vindt meer informatie over het werk van de FSFE
     via <a href="http://www.fsfeurope.org/">http://www.fsfeurope.org/</a>.
   </p>

   <h2>Contact</h2>

   <ul>
     <li>België: +32 2 747 03 57</li>
     <li>Duitsland: +49 700 373 38 76 73</li>
     <li>Zweden: +46 31 7802160</li>
     <li>Zwitserland: +41 43 500 03 66</li>
     <li>VK: +44 29 200 08 17 7</li>
   </ul>

   <p>
     <a href="/contact/contact.html">Coördinaten</a> van de FSFE.
   </p>

</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
