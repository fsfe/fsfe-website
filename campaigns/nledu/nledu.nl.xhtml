<?xml version="1.0" encoding="iso-8859-1" ?>

<html>
  <head>
    <title>Open toegang tot onderwijs, voor grenzeloze groei</title>
  </head>
  <body>
    <p id="category">
      <a href="/work.html">Campagnes</a>
    </p>
    <h1>Open toegang tot onderwijs, voor grenzeloze groei</h1>

    <div id="introduction">

      <p>Wij willen er voor zorgen dat alle burgers vrije toegang hebben
      tot onderwijs en alle andere met publieke middelen gefinancierde instellingen,
      zowel online als offline. We willen dit bereiken door te streven
      naar het verplicht gebruik van <a href="/activities/os/os.html">Open
        Standaarden</a> en gegarandeerd platformonhafhankelijke toegang
      tot alle online omgevingen. Dit biedt studenten en ouders de mogelijkheid 
      Vrije Software te gebruiken en zo hun eigen potentieel voor groei
      en persoonlijke ontwikkeling te ontplooien.</p>
      
    </div>

    <h2>Wat willen we bereiken?</h2>

    <ul>

      <li>het versterken van het Nederlandse actieplan "Nederland Open in
      Verbinding" door het gebruik van Open Standaarden verplicht te stellen
      voor alle met publieke middelen gefinancierde instellingen;</li>

      <li>het verplicht stellen van platformonafhankelijke toegang tot
      alle online diensten en informatie van met publieke middelen gefinancierde 
      instellingen, in dit geval onderwijsinstellingen;</li>

      <li>het bevorderen van innovatief onderwijs in ICT-vaardigheden door
      uitbreiding van het curriculum met leveranciersonafhankelijke kennis,
      inzicht en vaardigheden.</li>

    </ul>

    <p>In Nederland worden sommige leerlingen buitengesloten van online
    schoolomgevingen door het gebruik van niet-vrije webtechnologie. Ze zijn gedwongen
    niet-vrije software aan te schaffen voor het uitvoeren van basistaken uit, zoals
    het inleveren van huiswerk, ontvangen van taken, het samenwerken aan projecten en
    afleggen van examens. De Nederlandse minister van Onderwijs verklaart, na
    vragen vanuit de Tweede Kamer, dat ze langdurige
    leveranciersafhankelijkheid aanvaardbaar vindt. Daarmee verwerpt ze het
    ambitieuze Nederlandse beleid voor Open Standaarden en negeert ze de
    gevolgen voor de korte en lange termijn:</p>

    <ul>

      <li>de verplichte aanschaf van niet-vrije computertechnologie, alleen
      maar om te kunnen deelnemen aan onderwijs is illegaal en
      ongrondwettelijk;</li>

      <li>het maakt dat onderwijsinstellingen slechts een beperkte set
      leveranciersspecifieke vaardigheden aanleren, gericht op een beperkt aantal niet-vrije
      programma's;</li>

      <li>het reduceert de innovatieve kracht van de Nederlandse economie
      omdat het onderwijs de arbeidsmarkt niet voorziet van goed opgeleide
      arbeidskrachten;</li>

      <li>het dwingt Nederlandse bedrijven, organisaties en overheden om
      jaarlijks miljarden euro's te spenderen aan heropleiden, onnodige en
      gedwongen hardware-upgrades en licentiekosten.</li>

    </ul>

    <h3>Achtergrond</h3>

    <p>Vrijesoftwaregebruikers ondervinden al geruime tijd de problemen die te maken
    hebben met het gebruik van niet-vrije technologie en gesloten standaarden
    in het onderwijs. Dit is een urgent probleem dat aangepakt moet
    worden. Het gebruik van niet-vrije technologie voor op het publiek gerichte webgebaseerde
    diensten is een opzettelijke keuze voor leveranciersafhankelijkheid voor
    lange termijn. Dit dient altijd te worden vermeden, zeker in het onderwijs
    en de publieke sector in het algemeen. FSFE streeft naar het verplichte
    gebruik van Open Standaarden in de publieke sector, niet alleen in de
    Nederlandse wetgeving, maar in heel Europa.</p>

    <p>Het Nederlands parlement pleit al meer dan een decennium voor het
    verplichte gebruik van Open Standaarden. Dat leidde in 2007 tot een
    ambitieus beleidsplan dat ook internationaal enthousiast werd ontvangen. Deze mijlpaal
    wordt gedwarsboomd door de minister van Onderwijs. Ze voert het
    beleid niet uit, waardoor scholen niet-vrije technologie blijven gebruiken.
    Bijgevolg dwingen onderwijsinstellingen hun studenten om software van
    specifieke leveranciers te gebruiken. De situatie is ten opzichte van 2007 verslechterd en
    daar moet nu verandering in komen! Deze campagne wil nieuwe en steviger wetgeving realiseren
    waarmee  het gebruik van Open Standaarden verplicht wordt, niet alleen in het onderwijs, maar in de hele
    publieke sector.</p>

    <h3>Hoe kan ik helpen?</h3>

    <ul>

      <li><a href="https://mail.fsfeurope.org/mailman/listinfo/fsfe-nl">Schrijf
        je in op de mailinglijst!</a></li>

    <li>Deze campagne gaat op termijn geld kosten. Uw <a
      href="/donate/donate.html">financiële bijdrage</a> wordt gewaardeerd.
    </li>

    <li><a
      href="http://www.janstedehouder.nl/2011/09/28/make-the-use-of-open-standards-in-education-mandatory/">Onderteken
      de internationale petitie.</a></li>

    <li>Zeg het voort!</li>

    </ul>

    <div align="right" id="news" class="section">
      <h2>
  <a class="rss-feed" href="/news/news.rss"><img src="/graphics/rss.png" alt="News RSS" title="news RSS feed" /></a>
  <a class="ical" href="http://identi.ca/fsfe"><img src="/graphics/identica.png" alt="identica" title="volg FSFE op identi.ca"/></a>
  
  <a href="/news/news.html">Nieuws</a>
  
      </h2>

      <fetch-news/>

    </div><!--end #news-->

    <div id="contact" class="section">
      
      <h2><span>Contact</span></h2>
      
      <div class="entry">
        <p>Mark Lamers en Jan Stedehouder</p>
	      <p><a href="mailto:nledu@lists.fsfe.org">nledu@lists.fsfe.org</a></p>
        <p>Hashtag #nledu</p>
      </div>
  
    </div><!--end #contact-->

    <br />

  </body>
</html>
