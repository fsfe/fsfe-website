<?xml version="1.0" encoding="utf-8"?>
<html newsdate="2022-11-15" type="newsletter">
  <version>1</version>

  <head>
    <title>FSFE wint EU Datathon +++ Winnaars JHvV en nieuwe ronde +++ Nee tegen chatcontrole</title>
  </head>
  <body microformats="h-entry">
    
<h1 id="fsfe-wins-eu-datathon-yh4f-winners-and-new-round-no-to-chat-control">FSFE 
wint EU Datathon +++ Winnaars JHvV en nieuwe ronde +++ Nee tegen chatcontrole</h1>

<p>
  FSFE's 'TEDective', een programma dat overheidsuitgaven helpt analyseren, 
  wint de eerste prijs in de EU Datathon en onze eigen Jeugd Hackt voor Vrijheid-wedstrijd ging opnieuw van start.  Een concept-wet van de EU zou een einde kunnen maken aan beveiligde kletsgesprekken (chats). Burgers in Zweden krijgen inspraak met het Vrije Software Decidim en FSFE Zwitserland vraagt overheden om zich aan te sluiten bij gefedereerde sociale media.
</p>

<h3 id="fsfes-open-data-app-tedective-wins-eu-datathon">FSFE’s open data app TEDective wint EU Datathon</h3>

<p>
  Het 'TEDective'-voorstel van de FSFE <a href="/news/2022/news-20221026-01.html">won de eerste 
  prijs in de 'transparantie bij overheidsopdrachten'-uitdaging in de EU Datathon</a>, de Europese wedstrijd voor open gegevens. TEDective werkt met openbare EU-aanbestedingsdata. Het prototypeprogramma helpt ons te analyseren hoe overheden in de Europese Unie hun geld uitgeven. Het stelt bijvoorbeeld journalisten in staat om uit te zoeken hoeveel geld de overheid uitgeeft aan Microsoftlicenties en -producten, maar helpt ook die uitgaven te vergelijken met andere regio's in soortgelijke gevallen of zelfs ten opzichte van andere landen. Bent u een data-expert die wil helpen? E-mail <email>tedective@fsfe.org</email>.
</p>

<figure>
  <a href="/news/2022/news-20221026-01.html">
  <img src="https://pics.fsfe.org/uploads/original/d0/7e/e65f3b06551b65341115c048a10f.png"
  alt="Organisator overhandigt glazen plaquette aan een persoon op een podium" /></a>
  <figcaption>
    Alexander Sander en Linus Sehn, leden van het TEDective team, ontvangen de EU Datathon-prijs.
  </figcaption>
</figure>

<h3 id="yh4f-winners">Winnaars JHvV!</h3>

<p>
  Na een jaar van coderen en evalueren is de JHvV-wedstrijd ten einde en leverde geweldige projecten op. Meer dan honderd mensen uit 25 landen schreven zich in voor de wedstrijd, waardoor het een echt pan-Europees evenement werd. <a href="/news/2022/news-20221004-01.html">De zes winnende programma's bieden gebarentaal-transcriptie, een slimme tafelrobot, een persoonlijke assistent, een muziekleraar, het delen van bestanden en een huiswerkmanager. Allemaal Vrije Software</a>.
</p>

<figure>
  <a href="https://pics.fsfe.org/uploads/original/41/4d/bdc05ab12455a548e5556d9b5c49.png">
  <img src="https://pics.fsfe.org/uploads/medium/41/4d/bdc05ab12455a548e5556d9b5c49.png"
  alt="Vier jongeren glimlachen met trofeeën en deelnamecertificaten in de hand"/></a>
  <figcaption>
    Vier winnaars: Ekaterina, Miquel, Héctor en Stavros, met hun prijzen. Brussel, oktober 2022.
  </figcaption>
</figure>

<p>
  Wilt u enkele van de deelnemers leren kennen en meer weten over hun 
  motivatie? Bekijk ons interview! <a href="/news/2022/news-20221104-02.html">Alexia, 
  Ekaterina en Miquel stellen zich voor</a>.
</p>

<figure>
  <a href="/news/2022/news-20221104-02.html"> 
  <img src="https://pics.fsfe.org/uploads/medium/90/5c/115529e2e1076a9b0f9b8966e2bf.jpg" 
  alt="Een tafel met een dienblad en opbergruimte die eruit komt. Aan de rechterkant past een rolstoel vlak voor de tafel, omdat de tafel een opening heeft ter hoogte van de voeten. Links houdt een jongere de 
  controller van de tafel vast."/></a>
  <figcaption>
  Miquel demonstreert Smart Table Assistant. Maak kennis met drie van de deelnemers in hun interview.
</figcaption>
</figure>

<h3 id="yh4f-competition-starts-again">JHvV-wedstrijd begint weer!</h3>

<p>
  De inschrijving voor de <a href="/news/2022/news-20221104-01.html">tweede editie van Jeugd Hackt voor Vrijheid ("Youth Hacking 4 Freedom")</a>, de hackwedstrijd van de FSFE voor tieners uit heel Europa, is net van start gegaan. Deze wedstrijd biedt jongeren tussen 14 en 18 jaar de kans om zichzelf uit te dagen, gelijkgestemden te ontmoeten en geldprijzen te winnen. <a href="/activities/yh4f/index.html">Registreer u tot 31 december 2022</a> en deel de kans met scholen en jonge hackers!
</p>

<h3 id="eu-draft-law-might-end-secure-chats">Concept-wet EU zou een einde kunnen maken aan beveiligde chats</h3>

<p>
  De Europese Commissie heeft een richtlijn voorgesteld inzake verplichte chatcontrole met het veronderstelde doel seksueel misbruik van kinderen effectief aan te pakken. Als de wet wordt uitgevoerd moeten internetproviders alle communicatie van burgers controleren en scannen; met inbegrip van de veilig versleutelde einde-naar-einde communicatie. Het is een bedreiging voor al onze privécommunicatie. Bovendien kunnen alleen grote marktspelers deze gedwongen noodzaak om elk bericht te scannen uitvoeren. <a href="/news/2022/news-20221026-02.html">Het zou ontwikkelaars van Vrije Software belemmeren om hun eigen versies van 
  communicatiesoftware te schrijven en te draaien en het kan ons beroven van op Open Standaarden gebaseerde programmeer-interfaces</a>.
</p>

<h3 id="podcast-citizens-participate-in-local-administrations">Podcast: Burgers nemen deel aan lokale overheden</h3>

<p>
  Nu is het gemakkelijker dan ooit voor een gemeente om haar burgers bijvoorbeeld te vragen 
  welke bouwprojecten prioriteit moeten krijgen of hoe een bepaald budget moet worden verdeeld. In onze nieuwste Software Freedom Podcast legt <a href="/news/podcast/episode-17.html">Petter 
  Joelson, directeur van de Zweedse NGO Digidem Lab, de kracht uit van het participatieplatform "Decidim" en doet dat aan de hand van de implementatie ervan in Zweden</a>. Met <a href="https://decidim.org/">Decidim</a> kunnen gemeenten burgerprocessen ontwerpen op een modulaire manier die past bij 
  hun behoeften.
 </p>

<figure>
  <a href="/news/podcast/episode-17.html "> 
  <img src="https://pics.fsfe.org/uploads/medium/37/73/4662430ec9da679e32b07bf2c51d.png" 
  alt="Twee mensen lachen in een selfie"/></a>
  <figcaption>
    Petter Joelson is onze gast in een nieuwe aflevering van onze Software Freedom Podcast.
  </figcaption>
</figure>

<p>
  Zweedse overheden gebruiken participatieve begrotingen, dus begrotingen waaraan burgers deelnemen. Burgers dienen voorstellen in en de overheid onderzoekt of het voorstel wettig en haalbaar is. Vervolgens stemmen de burgers over de goedgekeurde voorstellen. Met Decidim kan iedereen het proces en de tijd die nodig is om het project uit te voeren, volgen en is het mogelijk om te controleren of iets niet volgens plan verloopt. De software is ontworpen en geschikt voor grootschalige implementaties. Veel steden gebruiken Decidim al, zoals bijvoorbeeld New York, Barcelona en Helsinki.
  </p>

<h3 id="fedigov-fsfe-switzerland-asks-administrations-to-join-mastodon">Fedigov: FSFE Zwitserland vraagt overheden om deel te nemen aan Mastodon</h3>

<p>
  Wanneer publieke instellingen een boodschap delen op sociale media moeten zij zich niet beperken tot propriëtaire platforms. Om effectief te communiceren met alle burgers, inclusief degenen die terecht bezorgd zijn over hun privacy, zouden overheden ook gebruik moeten maken van gefedereerde sociale media. FSFE Zwitserland en GNU/Linux.ch leggen dit uit aan lokale overheden. De <a href="https://fedigov.ch/en/">Fedigov 
  website</a> (ook beschikbaar in het <a href="https://fedigov.ch/">Duits</a>, <a href="https://fedigov.ch/fr/">Frans</a> en <a href="https://fedigov.ch/it/">Italiaans</a>) laat zien dat ethische communicatie de publieke sector ten goede komt. U kunt de sjabloonbrief gebruiken en zo een brief sturen naar uw lokale autoriteiten om hen te vragen zich aan te sluiten bij Mastodon, Pixelfeld en Peertube.
  </p>

<figure>
  <a href="https://fedigov.ch/en/"> 
  <img src="https://pics.fsfe.org/uploads/original/7a/3e/5cf35f9d17e1f969db8e42c3c5d0.png" 
  alt="Illustratie van een olifant die vrolijk groet voor een neoklassiek gebouw. Tekst: Fedigov"/></a>
</figure>

<h3 id="save-the-date">Markeer de datum!</h3>

<ul>
  <li>
      Op donderdag 17 november zal REUSE-coördinator Lina Ceballos een <a href="/events/events.html#event-20221117-01">lezing geven over REUSE</a> en de deelnemers laten zien hoe het indiceren van licenties en auteursrechtinformatie makkelijker kan. Direct daarna zal Lina het GNUHealth project de welverdiende REUSE-compliance prijs geven voor de Hospital Management System-component. De lezing maakt deel uit van GHCon en vindt fysiek plaats in Las Palmas (Gran Canaria, Spanje).
  </li>
  <li>
      Op maandag 21 november organiseren we een <a href="/events/events.html#event-20221121-01"> 
    Android Opwaarderen-werkgroep bij het Federaal Milieuagentschap in Dessau</a> (Duitsland). De werkgroep bevat een introductie van F-Droid en microG. Registreer om bij te wonen!
  </li>
  <li>
      Op zaterdag 26 november organiseren we <a href="/events/events.html#event-20221126-01">een 
    kraam en een lezing op de Campus du Libre in Lyon</a> (Frankrijk). Vincent Lequertier geeft een lezing 'Voor een inclusieve en ethische kunstmatige intelligentie'. Kom gewoon langs!
  </li>
</ul>

<h3 id="past-events">Afgelopen evenementen</h3>

<ul>
  <li>
      Op 11 november organiseerden we de <a href="/events/events.html#event-20221111-02">Juridische Educatiedag</a>, gaven  we <a href="/events/events.html#event-20221111-01">vier 
    lezingen en hadden we een kraam op SFSCon</a> in Bolzano (Italië).
  </li>
  <li>
      Op 2 november organiseerden we een <a href="/events/events.html#event-20221102-01">Android Opwaarderen-werkgroep in Hamburg</a> (Duitsland), met een introductie van F-Droid 
    en microG.
  </li>
  <li>
      Op 29 oktober kwamen liefhebbers van Vrije Software en GNU/Linux bijeen in <a href="/events/events.html#event-20221029-01">Minsk</a> (Wit-Rusland).
  </li>
  <li>
      Op 28 oktober vond de <a href="/events/events.html#event-20221028-01">Algemene 
    Vergadering</a> van de FSFE plaats in Arnhem.
  </li>
</ul>

<h3 id="fsfe-groups">FSFE-groepen</h3>

<p>
  <strong>Wit-Rusland</strong>: De FSFE <a href="https://wiki.fsfe.org/LocalGroups/Minsk">groep Minsk</a> en 
  GNU/Linux-enthousiastelingen ontmoetten elkaar in Minsk. Het was de eerste persoonlijke ontmoeting na een lange periode van uitsluitend virtuele communicatie. Verschillende onderwerpen over het gebruik en de creatie van Vrije Software werden besproken. Enkele daarvan waren Intel TDX vertrouwelijk computeren, Lustre project status, Kubernetes-clusters, OpenStreetMap en Pine Phone-gebruikerservaring. Het evenement werd afgesloten met een barbecue voor alle deelnemers.
</p>

<p>
  <strong>Duitsland</strong>: Ana Galan, FSFE's senior projectmanager communicatie, nam deel aan de oktober-bijeenkomst van de <a href="https://wiki.fsfe.org/LocalGroups/Berlin">groep in Berlijn</a>. De groep organiseerde ook een kraam op FifFkon, en sprak in de online maandelijkse edu-bijeenkomst over de OpenTalk 
  videoconferentietool. De <a href="https://wiki.fsfe.org/LocalGroups/Hamburg">groep in Hamburg</a> 
  komt maandelijks bijeen.
</p>

<p>
  <strong>Italië</strong>: De FSFE vierde <a href="/events/events.html#event-20221022-01">Linux 
  dag op 22 oktober</a> in <a href="https://wiki.fsfe.org/LocalGroups/Milano">Milaan</a>. Marta 
  Andreoli, plaatsvervangend coördinator Italië, gaf een overzicht van Vrije Software-verenigingen in Italië, Natale Vinto presenteerde 'Publiek geld? Publiek Code!' en Stefano Costa sprak over Routervrijheid in Italië en de 
  EU.
</p>

<p>
  <strong>Nederland</strong>: Een <a href="https://www.bipt.be/operatoren/publication/raadpleging-over-een-ontwerpbesluit-betreffende-de-identificering-van-het-netwerkaansluitpunt-voor-de-breedbanddiensten-en-tv-diensten">Routervrijheid-consultatie in België is aangekondigd</a> en de <a href="https://wiki.fsfe.org/LocalGroups/BNL#FSFE_Nederland_.2F_Niederlande_.2F_Pays-Bas_.2F_Netherlands">groep in Nederland</a> is bezig een standpunt hierover te formuleren en te vertalen naar het Nederlands. De groep ontmoette het FSFE-team in Arnhem, waar de FSFE haar Algemene Vergadering had. De groep besprak ook de uittocht van 
  ontwikkelaars die GitHub inruilen voor codeberg.org en git.sr.ht verlaten vanwege Copilot.
</p>

<p>
  <strong>Zwitserland</strong>: Vrijwilligers in Zwitserland, waaronder de lokale groepen <a href="https://wiki.fsfe.org/LocalGroups/Basel">Basel</a> en <a href="https://wiki.fsfe.org/LocalGroups/Zurich">Zürich</a>, lanceren de Fedigov-campagne. Na de recente ontwikkelingen op Twitter is het nu de juiste tijd om publieke communicatie naar de Fediverse te brengen. Alle lokale groepen kunnen zich aansluiten bij de Fedigov-campagne! <a href="https://codeberg.org/ralfhersel/fedigov">De code van de website is beschikbaar</a> en elke groep kan deze 'forken' en aanpassen. En de FSFE Zwitserland kan dit initiatief in andere landen helpen.
</p>

<p>
  <strong>Vrouwen</strong>: In <a href="https://wiki.fsfe.org/Teams/Women/Notes">de online bijeenkomst van oktober</a> besprak de <a href="https://wiki.fsfe.org/Teams/Women">groep</a> kalendersystemen voor websites en stelde een introductie van de leden in de vorm van een spel voor.
</p>

<h2 id="contribute-to-our-newsletter">Draag bij aan onze nieuwsbrief</h2>

<p>
Als u gedachten, foto's of nieuws wilt delen, stuur ze dan ze naar ons. Zoals altijd is het adres <email>newsletter@fsfe.org</email>. We kijken er naar uit om van u te horen! Als u ons en ons werk ook wilt steunen, wordt dan lid van onze gemeenschap en steun ons met <a href="https://my.fsfe.org/donate?referrer=newsletter">een donatie of een maandelijkse bijdrage</a>. Met dank aan onze gemeenschap en alle vrijwilligers, supporters en donoren die ons werk mogelijk maken. En met dank aan onze vertalers, die u in staat stellen om deze nieuwsbrief in uw moedertalen te lezen. 
</p>
  
<p>Uw eindredacteur, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2022-11-15" />
  </date>
  <followup>donate</followup>
  <tags>
    <tag key="front-page"/>
    <tag key="newsletter">Nieuwsbrief</tag>
    <tag key="tedective">TEDective</tag>
    <tag key="yh4f">Jeugd Hackt voor Vrijheid</tag>
    <tag key="encryption">Versleuteling</tag>
    <tag key="european-union">Europese Unie</tag>
    <tag key="se">Zweden</tag>
    <tag key="podcast">Software Freedom podcast</tag>
    <tag key="interview">Interview</tag>
    <tag key="pmpc">Publiek Geld? Publiek Code!</tag>
    <tag key="ch">Zwitserland</tag>  
    <tag key="local group">Lokale groep</tag>
    <tag key="by">Wit-Rusland</tag>  
    <tag key="de">Duitsland</tag>
    <tag key="berlin">Berlijn</tag>
    <tag key="hamburg-group">Hamburggroep</tag>
    <tag key="it">Italië</tag>
    <tag key="nl">Nederland</tag>
    <tag key="women-group">Vrouwengroep</tag>
      
  </tags>
  <discussion href="https://community.fsfe.org/t/933"/>
   <image url="https://pics.fsfe.org/uploads/medium/d9/7f/f767126daec8a35599a394a3b360.png" alt="Drie  scenes. Een persoon spioneert, een prijsuitreiking, een jong persoon controleert een tafel naast een rolstoel."/>
   <translator>André Ockers</translator>
</html>

