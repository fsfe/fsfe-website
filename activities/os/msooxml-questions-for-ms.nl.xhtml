<?xml version="1.0" encoding="UTF-8" ?>

<html>
  <version>1</version>

  <head>
    <title>FSFE - Vragen voor Microsoft over open formaten</title>
  </head>

  <body>

    <h1>Vragen voor Microsoft over open formaten</h1>

    <p>
      Oorspronkelijk gepubliceerd op de BBC website, 11 juli 2007.
    </p>

    <p>
      Nadat Microsoft bekendmaakte dat ze gingen samenwerken met de
      Nationale Archieven van het VK, om de oude digitale
      documentformaten open te maken, stellen Georg Greve en Joachim
      Jacobs van de Free Software Foundation Europe zich vragen bij de
      motieven van deze Amerikaanse reus.
    </p>

    <p>
      De klanten van vandaag sturen de toekomstige technologische
      ontwikkelingen. Deze stelling wordt algemeen aanvaard.
    </p>

    <p>
      Maar als klanten eenzelfde bedrijf eerst betalen voor het
      creëren van een probleem en daarna opnieuw moeten betalen om het
      probleem op te lossen, dan zouden de meeste mensen toch wel
      verwachten dat die klanten ontevreden gaan zijn. Alhoewel,
      sommigen zijn daar blijkbaar heel tevreden over.
    </p>

    <p> 
      Het probleem: Microsoft domineert de desktop- en officemarkt
      met een aandeel van meer dan 90%. Elk document dat wordt
      opgeslagen in hun propriëtair binair formaat en in het bijzonder
      elk van die documenten die gebruikt worden door verschillende
      personen versterkt dit monopolie en brengt schade toe aan de
      vrije concurrentie, de economie en samenleving in het algemeen.
    </p>

    <p>
      Hoe breder zo'n formaat verspreid raakt, hoe sterker het
      netwerkeffect dat anderen dwingt tot dezelfde afhankelijkheid -
      net zoals gebeurd is bij de Nationale Archieven van het VK.
    </p>
     
    <p>
      Wat er gebeurd is: Microsoft heeft aan de Nationale Archieven
      van het VK gevraagd om te investeren in een oplossing die de
      Nationale Archieven in staat moet stellen om toegang te krijgen
      tot hun eigen oudere gegevens.
    </p>

    <p>
      Vorige week nog rapporteerde BBC News de bezorgdheid van de heer
      Gordon Frazer, managing director van Microsoft VK, dat klanten
      hun eigen gegevens zouden kunnen verliezen: "We stevenen af op
      een digitaal zwart gat, tenzij er meer werk gemaakt wordt van
      het toegankelijk houden van verouderde bestandsformaten, zodat
      deze ook in de toekomst gelezen en bewerkt kunnen worden."
    </p>

    <h3>Eerlijke uitspraak</h3>

    <p>
      Dit is een verrassend eerlijke uitspraak van een bedrijf dat de
      grootste leverancier ter wereld is van niet-compatibele,
      ongedocumenteerde bestandsformaten.
    </p>
    
    <p>
      De beste oplossing die Microsoft momenteel blijkbaar kan
      aanbieden, is een emulatie van de oude versie van Windows onder
      de huidige versie van Windows Vista.
    </p>

    <p>
      Er bestaan misschien wel enkele bibliotheken en musea die je de
      kans willen geven om kennis te maken met de geschiedenis van
      "het computeren", en waarschijnlijk zullen ze niet allemaal zo
      ver gaan om dit aan te bieden op de oude hardware, wat
      natuurlijk wel de authentieke belevenis en originele "look and
      feel" van vervlogen tijden zou vervolledigen.
    </p>

    <p>
      Maar zijn de Nationale Archieven van het VK, een museum dat zich
      richt op het aanbieden van een originele ervaring van gebruiken
      en technologieën uit een ver verleden? Of richten zij zich op
      het archiveren van kennis, gedachten en ideeën van de generaties
      waarop wij verder bouwen?
    </p>

    <p>
      Het brede publiek wil Caesar misschien niet lezen in het
      handschrift van een bepaalde stam op de originele kleien
      tabletten of op dierenhuiden.
    </p>

    <p>
      Afbeeldingen daarvan zullen vaak volstaan, maar veel mensen
      zullen wel een afschrift van de tekst willen op papier of
      eventueel zelfs op een scherm.
    </p>

    <h3>Goede vertaling</h3>

    <p>
      Nog meer mensen zullen waarschijnlijk beter af zijn met een
      goede vertaling.  Bestandsformaten zijn de equivalenten van de
      afschriften, zij coderen het origineel document en een vorm die
      geschikt is om het te bewaren.
    </p>

    <p>
      Dit idee is niet nieuw. De mensheid heeft altijd naar manieren
      gezocht om zijn kennis te bewaren, zoals we al konden zien met
      de kleitabletten, papyrusrollen en grotschilderingen uit
      vervlogen tijden.
    </p>

    <p>
      Alhoewel het opslagmedium de tijd vaak goed kan doorstaan, raakt
      de betekenis van de gegevens vaak verloren, omdat de sleutel om
      de informatie bruikbaar te maken ook verloren is geraakt.
    </p>

    <p>
      Wij kennen vandaag ook niet meer de sleutel die nodig is om de
      oude grotschilderingen te ontcijferen.
    </p>

    <p>
      Digitale informatie heeft het potentieel in zich om gedurende
      zeer lange tijd bewaard te worden, zonder enig
      kwaliteitsverlies.
    </p>


    <p>
      Maar zonder de kennis om ze te decoderen, worden onze documenten
      voor de toekomstige generaties, een betekenisloze serie enen en
      nullen, net zoals zoals grotschilderingen voor ons vaak een
      betekenisloze combinatie zijn van kleur en steen.
    </p>

    <p>
      Je kan de decodering best bewaren door ze zo veel mogelijk te
      verspreiden, je moet er publiek bezit van maken die met
      eenzelfde, of zelfs grotere ijver gekoesterd wordt dan de
      gecodeerde informatie zelf.
    </p>

    <p>
      In het beste geval bestaat er vandaag meer één bedrijf dat juist
      weet op welke manier ze hun propriëtaire oude bestandsformaten
      geïmplementeerd hebben.
    </p>

    <p>
      Als Microsoft, al van toen het bedrijf werd opgericht in 1975,
      steeds Open Standaarden had gebruikt, zou dit probleem vandaag
      niet bestaan.
    </p>

    <p>
      En ook zouden de gebruikers van GNOME Office, Koffice of
      OpenOffice.org vandaag geen problemen hebben om documenten te
      lezen die geschreven werden door gebruikers van Microsoft (MS)
      Office.
    </p>

    <p>
      Zoals het er vandaag voorstaat, is de stabiliteit van de
      decodering volledig afhankelijk van het bestaan en het gedrag
      van één bedrijf.
    </p>

    <p>
      Dankzij de samenwerking van verschillende bedrijven, die
      onderling in zware concurrentie leven, maar die ook begrijpen
      dat het noodzakelijk is zo'n decodering te bewaren, bestaat er
      vandaag een Open Standaard voor kantoordocumenten: het
      "OpenDocument format" (ODF), het wordt onderhouden en verder
      ontwikkeld door OASIS, een internationale organisatie voor
      standaardisatie voor e-bedrijven, en werd gecertificeerd door de
      Internationale Organisatie voor Standaardisatie (ISO).
    </p>

    <h3>Sterke twijfels</h3>

    <p>
      Microsoft heeft gezegd dat ze hun eigen open formaat hebben, het
      heet MS-OOXML. Maar er bestaan sterke twijfels of MS-OOXML wel
      als een Open Standaard beschouwd kan worden: Net zoals die
      Russische popjes omhult het een aantal oudere bestandsformaten
      zoals "Word95" en "Word6", die niet publiek toegankelijk zijn,
      en alleen door Microsoft geïmplementeerd kunnen worden.
    </p>

    <p>
      Dat OOXML wel eens het onderwerp zou kunnen worden van
      patentclaims is ook een probleem. Uiteindelijk is het toekomstig
      bestaan en de verdere ontwikkeling van dit formaat volledig
      afhankelijk van één bedrijf. Kunnen we er zeker van zijn dat
      Microsoft ook nog bestaat in 4007?
    </p>

    <p>
      De gevolgen van zo'n dubbele standaard werden recent nog
      uitgelegd door het Open Forum Europe, een gezamenlijke
      organisatie van bedrijven waaronder Fujitsu Siemens, Hewlett
      Packard, IBM, Intel, Novell en Sun.
    </p>

    <p>
      Zij besloten de ODF-standaard te steunen: "Verschillende Open
      Standaarden voor het bevorderen van interoperabiliteit zijn
      ongewenst, duur en onpraktisch zowel voor de gebruikers als voor
      de producenten, en zullen verworpen worden door de markt".
    </p>

    <p>
      Wat het publiek moet begrijpen: Zolang alleen Microsoft software
      kan schrijven die volledig gebruik kan maken van de
      mogelijkheden van het overheersende bestandsformaat voor
      kantoordocumenten, zal Microsoft ook de overheersende producent
      blijven door een gebrek aan alternatieven en concurrentie.
    </p>

    <p>
      Om ook van MS-OOXML het overheersende bestandsformaat te maken,
      probeert Microsoft nu om dit formaat te laten goedkeuren door
      het ISO. Ze verwachten dat hun huidige dominante marktpositie,
      samen met hun wereldwijd gelobby, ervoor zullen zorgen dat een
      voldoende groot aantal Nationale Standardisatiebureaus zich
      verplicht zullen voelen om deze ISO-goedkeuring te ondersteunen.
    </p>


    <p>
      Wij hebben zes vragen neergeschreven waarop wij graag van
      Microsoft een antwoord zouden krijgen. De cruciale vraag
      daarbij: Waarom weigert Microsoft, zowel vroeger als nu, om deel
      te nemen aan de bestaande inspanningen om tot een standaard te
      komen?
    </p>

    <h2>Aanvullende informatie</h2>

    <ul>
      <li><a href="/documents/msooxml-interoperability.html">
	  Interoperabiliteitsproblemen met MS-OOXML</a></li>
      <li><a href="/documents/msooxml-idiosyncrasies.html">
	  DIS-29500: Al verworpen voor men het gebruikt?</a></li>
      <li><a href="/documents/msooxml-questions.html">
	  Zes vragen aan de nationale standaardisatiebureaus</a></li>
      <li><a href="/documents/msooxml-converter-hoax.html">
	  Het convertieleugen</a></li>
    </ul>
  </body>

</html>
<!--
Local Variables: ***
mode: xml ***
End: ***
-->
