<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2023-03-23">
    <title>"Software Libero prima di tutto" per la normativa su un'Europa interoperabile</title>
    <body>
      <p>
	La normativa su un'Europa interoperabile mira ad aiutare la pubblica 
	amministrazione a condividere, riusare e integrare la tecnologia 
	informatica e i dati tra i vari paesi. Mancano regole chiare con 
	attività e budget concreti. Il ruolo della società civile è 
	sottovalutato, e non c'è ancora una chiara definizione di Software 
	Libero e Standard Aperti.
	</p>
    </body>
    <body-complete>

	<h1>"Software Libero prima di tutto" per la normativa su un'Europa interoperabile</h1>

	<p>
	La normativa su un'Europa interoperabile mira ad aiutare la pubblica 
	amministrazione a condividere, riusare e integrare la tecnologia 
	informatica e i dati tra i vari paesi. Mancano regole chiare con 
	attività e budget concreti. Il ruolo della società civile è 
	sottovalutato, e non c'è ancora una chiara definizione di Software 
	Libero e Standard Aperti.
	</p>


	<figure>
	  <img src="https://pics.fsfe.org/uploads/medium/ec/9f/c38fa292722234d8cd67fea7f624.jpg" alt="L'UE mira a creare un quadro giuridico dedicato all'interoperabilità che finora non è stato vincolante"/>
	</figure>

	<p>
	Con la normativa su un'Europa interoperabile (IEA, Interoperable Europe 
	Act), l'UE mira a creare un quadro giuridico dedicato 
	all'interoperabilità che finora è stato non vincolante. 
	L'interoperabilità è un elemento fondamentale dell'attuale 
	digitalizzazione, anche per i servizi pubblici. L'interazione tra la 
	pubblica amministrazione, il settore privato e la società civile deve 
	essere pertanto riconosciuta come componente essenziale per condurre 
	l'Europa in un ecosistema interoperabile.
	</p>

	<p>
	Pur apprezzando il fatto che la Commissione Europea riconosca già 
	l'importanza del Software Libero (noto anche come "Open Source") 
	e degli Standard Aperti per l'interoperabilità, essi non sono chiaramente
	definiti. Inoltre, nell'approccio gestionale proposto, 
	l'attuale testo non riconosce il ruolo di altre parti interessate e 
	della società civile non solo come fornitore di competenze, ma anche 
	come attore decisionale. Infine, il testo rimane poco chiaro per quanto 
	riguarda le attività concrete per promuovere l'interoperabilità e a 
	riguardo di un budget dedicato a tali attività.
	</p>

	<h2>Facciamo più chiarezza</h2>
	<p>
	Il Software Libero e gli Standard Aperti creano le condizioni per 
	l'interoperabilità. Il Software Libero è fondamentale per la 
	costruzione di servizi pubblici accessibili a tutti fra i vari Paesi e 
	settori. Gli Standard Aperti forniscono le condizioni necessarie a tali 
	sistemi per poter comunicare tra di loro consentendo la condivisione 
	libera dei dati. Software Libero e Standard Aperti impediscono la 
	dipendenza dal fornitore e la formazione di altre barriere artificiali 
	all'interoperabilità, e promuovono la scelta tra fornitori e soluzioni 
	tecnologiche.
	</p>

	<p>
	Al momento, Software Libero e Standard Aperti sono indicati come 
	fattori per migliorare l'interoperabilità; tuttavia non vengono 
	definiti in maniera evidente. Finora, la mancanza di definizioni e di azioni 
	chiare ha portato a scappatoie non solo nell'interpretazione ma anche 
	nell'attuazione delle precedenti iniziative digitali. Chiediamo 
	pertanto al legislatore di definire chiaramente entrambi i fattori 
	determinanti in questa legislazione e di cogliere l'opportunità di 
	proporre azioni specifiche per promuovere l'interoperabilità 
	utilizzando Software Libero e Standard Aperti.
	</p>

	<p>
	Inoltre, le soluzioni di Software Libero e gli Standard Aperti 
	dovrebbero essere considerati la scelta predefinita quando si tratta di 
	soluzioni digitali interoperabili, in modo particolare quando questi 
	sono finanziati da fondi pubblici. In linea con il testo proposto, la 
	“valutazione di interoperabilità” può essere utile quando una pubblica 
	amministrazione cerca di procurare una nuova soluzione digitale. La 
	scelta predefinita dovrebbe essere una soluzione digitale basata sul 
	Software Libero che migliora l'interoperabilità. Se questo non fosse il 
	caso, gli enti pubblici devono giustificare, sulla base di questa 
	valutazione, le ragioni che li hanno condotti ad escludere una tale 
	decisione. La Corte dei Conti può svolgere un ruolo importante nel 
	monitoraggio di queste decisioni e nella pubblicazione su base regolare 
	di resoconti sui sistemi digitali finanziati con fondi pubblici.
	</p>


	<h2>Più siamo meglio è: coinvolgimento delle parti interessate</h2>

	<p>
	Lo scopo principale del settore pubblico è quello di fornire i servizi 
	pubblici necessari per il benessere della società. Il coinvolgimento di 
	diverse parti interessate nell'IEA non dovrebbe essere messo in 
	discussione. L'interoperabilità del settore pubblico comporta la 
	condivisione di dati e informazioni tra diversi enti pubblici che 
	possono suscitare preoccupazioni tra le persone. Coinvolgere gli altri 
	nel processo decisionale, soprattutto la società civile, non solo 
	aiuterà a costruire la fiducia con il pubblico, ma garantirà anche che 
	questo regolamento sia guidato da principi democratici e partecipativi.
	</p>

	<p>
	Quando si tratta di innovazione, è importante tenere presente che molte 
	organizzazioni non governative sono spesso all'avanguardia 
	nell'innovazione e possono offrire nuove idee e approcci. L’innovazione 
	non avviene solo nel settore pubblico. Pertanto, una maggiore varietà 
	di parti interessate deve essere inclusa come parte di questo flusso di 
	lavoro gestionale, in particolare per quanto riguarda gli esponenti 
	della società civile.
	</p>

	<p>
	Al momento l’impegno di altre parti interessate è ridotto alla 
	cosiddetta “Comunità interoperabile”, che mira a fornire competenze e 
	informazioni all’organo decisionale effettivo, il “Consiglio 
	Interoperabile”. Evidenziamo quindi l'importanza di includere altri in 
	questo consiglio, in particolare la società civile. Permettendo il 
	fiorire di una vasta comunità, l'UE potrebbe raggiungere il suo più 
	ambizioso obiettivo di costruire servizi pubblici digitali incentrati 
	sulle persone.
	</p>


	<blockquote> 
	<p><em> «La normativa su un'Europa interoperabile è una potenziale 
	occasione che ha l'UE per fare un cambiamento importante nel modo in 
	cui viene gestito l'approvvigionamento dei servizi digitali. Andando 
	prima di tutto nella direzione del Software Libero, l'UE potrà 
	assicurare che i soldi dei contribuenti vengano spesi nel modo più 
	efficiente possibile, mentre creerà il necessario ecosistema 
	collaborativo per raggiungere l'interoperabilità in Europa» spiega Lina 
	Ceballos, Responsabile di progetto delle politiche della FSFE.
	</em></p>
	</blockquote>

	<h2>Rete di pubbliche amministrazioni per riusare le soluzioni</h2>

	<p>L'IEA può essere più ambiziosa nell'instaurare adeguata assistenza e 
	rete di cui le amministrazioni pubbliche hanno bisogno per 
	l'implementazione digitale di questa legislazione. Attualmente sono 
	incluse proposte come la formazione. Tuttavia, il testo non affronta il 
	campo di applicazione di tale formazione o non evidenzia quale sia il 
	budget dedicato necessario. È evidente l'importanza della 
	formazione – con una adeguata dotazione di fondi – per i funzionari 
	sulle tecnologie del Software Libero, sui flussi di lavoro e sul loro 
	impatto a proposito della trasparenza e di una infrastruttura digitale 
	interoperabile affidabile.
	</p>

	<p>
	Anche unire le migliori pratiche fa parte di questa iniziativa, ed è 
	inclusa come una delle caratteristiche che il “Portale Europa 
	Interoperabile” potrebbe offrire. Tuttavia, manca la promozione del 
	percorso che porterebbe a queste buone pratiche. A questo proposito, 
	una maggiore enfasi sulla creazione, sull'uso e sul riutilizzo delle 
	soluzioni di Software Libero potrebbe rafforzare il necessario 
	ecosistema collaborativo, avvicinando nel contempo le amministrazioni 
	pubbliche e migliorando la collaborazione transfrontaliera.
	</p>

	<h2>Monitoraggio e valutazione</h2>

	<p>Il monitoraggio svolge un ruolo fondamentale all'interno di questa 
	proposta, soprattutto per quanto riguarda l'approccio dei diversi
	Stati membri a queste linee guida. L'UE deve consentire il 
	coordinamento e lo scambio di conoscenze tra gli Stati membri affinché 
	le procedure di approvvigionamento pubblico siano innovative, insieme 
	ad adeguate strategie di monitoraggio e valutazione.
	</p>

	<p>Al fine di implementare un corretto monitoraggio e una corretta 
	valutazione, l'UE ha bisogno essere sicura di raccogliere e utilizzare 
	indicatori e statistiche adeguati che mostrino in primo luogo quante 
	delle nuove soluzioni digitali acquistate, o sviluppate internamente, 
	sono state rilasciate con una licenza di Software Libero e, in secondo 
	luogo, quante delle soluzioni digitali esistenti sono migrate ad una 
	soluzione di Software Libero, per poter procedere con la "valutazione 
	dell'interpretabilità".
	</p>

	<p>
	Non è possibile valutare e monitorare in modo adeguato se non si ha una 
	chiara comprensione della situazione e della sua fluttuazione nel 
	tempo. Ciò consentirà una supervisione accurata del modo in cui vengono 
	utilizzati i fondi pubblici. La combinazione di questo monitoraggio con 
	i rispettivi resoconti da parte della Corte dei Conti sia negli Stati 
	membri che a livello dell'UE potrà solo arricchire la procedura.
	</p>

	<h2>Conclusione</h2>

	<p>Un settore pubblico digitale aperto ed interoperabile è fondamentale 
	per affrontare le sfide sociali, economiche e politiche delle nazioni 
	democratiche.
	</p>

	<p>
	La normativa su un'Europa interoperabile che è stata proposta ha il 
	potenziale di portare una svolta consentendo all'UE di essere d'esempio 
	sul percorso di digitalizzazione senza dover reinventare ogni volta la 
	ruota. Tuttavia, sono necessarie attività concrete, insieme ad un fondo 
	dedicato, per sostenere gli Stati membri e le amministrazioni locali in 
	tutta Europa. Devono essere incluse anche definizioni più chiare degli 
	elementi chiave di questo ecosistema digitale. Se l'interoperabilità 
	dei servizi pubblici digitali deve mantenere al centro l'interesse 
	delle persone, il loro coinvolgimento e la loro partecipazione in tali 
	processi devono guidare questi sforzi.
	</p>

	<p>
	Questa legislazione è una opportunità potenziale per eliminare le 
	scappatoie esistenti, nonché per definire chiari indicatori di 
	monitoraggio e di valutazione, ponendo le basi per una corretta 
	ripartizione del bilancio necessaria a questi sforzi. Questa è, 
	infatti, la legislazione in cui il Software Libero e gli Standard 
	Aperti devono condurre la strada nella progettazione e nella fornitura 
	di servizi digitali pubblici accessibili e aperti.
	</p>

	</body-complete>
    <image url="https://pics.fsfe.org/uploads/medium/ec/9f/c38fa292722234d8cd67fea7f624.jpg" alt="L'UE mira a creare un quadro giuridico dedicato all'interoperabilità che finora non è stato vincolante"/>
    <link>/news/2023/news-20230323-02.html</link>
    <tags>
	 <tag key="front-page"/>
	 <tag key="european-parliament">Parlamento Europeo</tag>
	 <tag key="policy">Politiche pubbliche europee</tag>
	 <tag key="european-union">Unione Europea</tag>
	</tags>
    <discussion href="https://community.fsfe.org/t/1006"/>
  </news>
</newsset>
