<?xml version="1.0" encoding="UTF-8"?>
<html newsdate="2022-12-14">
<version>1</version>

<head>
 <title>FSFE houdt tweede editie van de Juridische Educatiedag LED op SFSCon 2022</title>
</head>

<body>
    <h1>FSFE houdt tweede editie van de Juridische Educatiedag LED op SFSCon 2022</h1>

         <p>
    De tweede Juridische Educatiedag (Legal Education Day, LED), georganiseerd door de FSFE, vond plaats in Bolzano (Italië) om Vrije Softwareontwikkelaars te helpen juridische onderwerpen op een basisniveau te begrijpen, zodat ze vaak voorkomende valkuilen kunnen vermijden en hun softwareprojecten hun volle potentieel kunnen bereiken. Het LED-parcours bevatte sessies over de basisprincipes van auteursrecht, licenties en andere juridische onderwerpen.
     </p>
     
  <figure>
      <img src="https://pics.fsfe.org/uploads/big/4c121b91d55d5c6f48ced678930ede47.png"
    alt="Legal Education Day logo"/> 
  </figure>

  <p>We houden allemaal van de <a href="/freesoftware/freesoftware.html#freedoms">vier vrijheden</a> die Vrije Software verleent aan gebruikers en ontwikkelaars, en hoe ze zowel de individuele gebruiker als onze digitale samenleving als geheel ten goede komen. Om deze vrijheden te garanderen vertrouwen gebruikers van Vrije Software op juridische instrumenten en het rechtssysteem om deze af te dwingen wanneer anderen proberen ze van ons af te nemen.
</p> 

<p>Het begrijpen en naleven van de juridische kaders en licentieverplichtingen kan soms ontmoedigend aanvoelen. Toch zijn wij ervan overtuigd dat enige juridische basiskennis ontwikkelaars en hun softwareprojecten kan helpen bij het naleven van hun juridische verplichtingen bij het gebruik of hergebruik van Vrije Software en bij het opbouwen van een gezonde Vrije Software-omgeving gebaseerd op openheid en gemeenschap.
</p> 

<p>Om hierbij te helpen heeft de FSFE de Legal Education Day (LED) ontwikkeld, met als doel een juridische basisopleiding te verspreiden over de juridische context van Vrije Software, om ontwikkelaars een basis te geven om te begrijpen hoe ze een softwareproject moeten licenseren en aan welke juridische verplichtingen ze zich moeten houden.
</p>

<p>Dit was ook de eerste editie die persoonlijk plaatsvond, aangezien de eerste, georganiseerd in 2021, online gehouden moest worden vanwege de COVID-pandemie. Daarom bracht deze tweede editie van de LED een interessant aantal voorstanders van Vrije Software in dezelfde ruimte die bereid waren om gedurende enkele uren juridische kwesties te bespreken, op de tweede dag van de <a href="https://www.sfscon.it/">South Tyrol Free Software Convention (SFSCon)</a>, in Bolzano. Tijdens het evenement werden begrippen als auteursrecht en handelsmerken uitgelegd en werden verschillende kwesties in verband met Vrije Softwarelicenties behandeld.
</p>

<p>Daarnaast maakte de FSFE van de gelegenheid gebruik om ook het <a href="https://reuse.software/">REUSE Initiatief</a> te introduceren met een interactieve workshop waar de deelnemers praktijkervaring met het opzetten van een voorbeeld van een REUSE-compatibele opslagplaats konden opdoen.
</p>

<p>De terugkoppeling van de deelnemers op het evenement was zeer positief; velen lieten de organisator weten dat zij de sessies informatief en nuttig vonden voor het begrijpen van licentietaken die zij met hun softwareprojecten moesten uitvoeren.
</p> 

<p>Maar geloof ons niet op ons woord! Het evenement werd live gestreamd, dus de webcast is te vinden op <a href="https://www.sfscon.it/tracks/fsfe-legal-education-track/">SFSCon's website</a>. 
</p>

<p>Tenslotte wil de FSFE enerzijds de organisatoren van SFSCon bedanken voor hun hulp en steun bij het organiseren van een succesvolle LED 2022, en anderzijds alle deelnemers en toeschouwers thuis voor hun deelname en hulp om het evenement tot een succes te maken.
</p> 

<p>We kijken ernaar uit om de inhoud van de LED te verbeteren en hopen velen van u te zien op de editie van volgend jaar!</p>


</body>

<tags>
  <tag key="front-page"/>
   </tags>

<discussion href="/community.fsfe.org/t/946"/>
<image url="https://pics.fsfe.org/uploads/big/4c121b91d55d5c6f48ced678930ede47.png" alt="Legal Education Day logo"/>
      
<translator>André Ockers</translator>
</html>


