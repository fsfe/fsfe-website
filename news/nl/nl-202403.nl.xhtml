<?xml version="1.0" encoding="UTF-8"?>
<html newsdate="2024-03-05" type="newsletter">
<version>1</version>

<head>
	<title>Ik hou van Vrije Software-vieringen +++ FOSDEM 2024 +++ SFP-aflevering</title>
</head>

<body microformats="h-entry">

<h1>Ik hou van Vrije Software-vieringen +++ FOSDEM 2024 +++ SFP-aflevering</h1>

<p>
Onze nieuwsbrief van maart is hier! De afgelopen maand zijn we naar FOSDEM gegaan en werd in heel Europa ‘Ik hou van Vrije Software dag’ gevierd. We lanceerden ook een nieuwe aflevering van SFP over de status van Vrije Software en een discussie over bankieren en softwarevrijheid. Bekijk interessant leesmateriaal en aanbevelingen voor evenementen!
</p>

<ul id="toc">
<li><a href="#fosdem-was-a-blast">FOSDEM was een knaller!</a></li>
<li><a href="#thanks-to-all-who-made-i-love-free-software-day-2024-a-great-success">Met dank aan allen die van Ik hou van Vrije Software dag 2024 een groot succes hebben gemaakt!</a></li>
<li><a href="#sfp-the-status-of-free-software-with-karen-sandler-and-alexander-sander">SFP: De status van Vrije Software met Karen Sandler en Alexander Sander</a></li>
<li><a href="#software-freedom-in-banking">Softwarevrijheid in bankieren</a></li>
<li><a href="#about-device-neutrality-dma-and-software-licensing">Over Apparaatneutraliteit, de VDM en softwarelicenties</a></li>
<li><a href="#join-our-next-events">Doe mee met onze volgende evenementen!</a></li>
<li><a href="#take-action-spread-the-word-about-fedigov">Kom in actie: verspreid de boodschap over FediGov!</a></li>
<li><a href="#quote-of-the-month">Citaat van de maand</a></li>
<li><a href="#contribute-to-our-newsletter">Draag bij aan onze nieuwsbrief</a></li>
</ul>

<figure>
	<img src="https://pics.fsfe.org/uploads/medium/19/e2/2ae27535a203e9472b8352ba1108.png" alt="Samenvoeging van afbeeldingen van een zelfgemaakt Ik hou van Vrije Software-hart met lichten, FSFE-staf en -vrijwilligers op onze FOSDEM 2024-kraam en een afbeelding van een telefoon met een 2FA app"/>
</figure>

<h3 id="fosdem-was-a-blast">FOSDEM was een knaller!</h3>
<p>
Begin februari gingen FSFE-vrijwilligers en -stafleden terug naar Brussel om met een kraam en lezingen deel te nemen aan <a href="https://fosdem.org/2024">FOSDEM 
2024</a>. Hoewel dit voor sommigen van ons een geweldige jaarlijkse ervaring is, was het voor anderen de eerste keer. We vroegen aan een van onze stagiairs om zijn gedachten over de eerste keer daar te delen en we verzamelden opnamen van lezingen en ontwikkelruimtes waarbij we betrokken waren.
</p>
<p><a href="/news/2024/news-20240229-01.html">Ontdek meer</a>!</p>

<h3 id="thanks-to-all-who-made-i-love-free-software-day-2024-a-great-success">Met dank aan allen die van Ik hou van Vrije Software dag 2024 een groot succes hebben gemaakt!</h3>
<p>
Samen met honderden mensen en verscheidene organisaties hebben we op 14 februari weer een “<a href="https://ilovefs.org/">Ik hou van Vrije Software dag</a>” gevierd! Op deze dag namen we contact op met bijdragers aan Vrije Software om "Dank u wel!" te zeggen. Aan iedereen die deze keer met ons mee deed: hartelijk dank voor uw deelname aan deze 14e editie van ”Ik hou van Vrije Software dag” 
❤️❤️❤️!
</p>
<p>Lees <a href="/news/2024/news-20240226-01.html">het verslag</a>!</p>

<h3 id="sfp-the-status-of-free-software-with-karen-sandler-and-alexander-sander">SFP: De status van Vrije Software met Karen Sandler en Alexander Sander</h3>
<p>
Zijn er afgelopen jaar veranderingen geweest voor Vrije Software in Europa of de VS? Hoe kijken wetgevers aan tegen Vrije Software? Wat kunnen we doen om Softwarevrijheid te ondersteunen? Karen Sandler en Alexander Sander zijn actief in de Vrije Softwarebeweging en delen hun meningen over de huidige status van Vrije Software in onze samenleving.
</p>
<p><a href="/news/podcast/episode-24.html">Luister nu!</a></p>

<h3 id="software-freedom-in-banking">Softwarevrijheid in bankieren</h3>
<p>
Bent u gedwongen om propriëtaire applicaties te gebruiken bij het omgaan met uw bank? Wat is de relatie tussen bankapplicaties en Vrije Software? Ons staflid Florian Snow heeft dit onderwerp onderzocht en is erachter gekomen dat banken de ontwikkeling en het gebruik van propriëtaire applicaties voor twee-factor authenticatie opdringen. Daarbij beperken zij de vrijheid van gebruikers om een eenmalige wachtwoordgenerator van hun keuze te gebruiken.
</p>
<p>
Lees meer en neem deel aan <a 
href="https://lists.fsfe.org/pipermail/discussion/2024-February/013383.html">de discussie op de e-maillijst</a> en <a 
href="https://mastodon.social/@floriansnow/111980368441061603">op de fediverse</a>!
</p>

<h3 id="about-device-neutrality-dma-and-software-licensing">Over Apparaatneutraliteit, de VDM en softwarelicenties</h3>
<p>
In de afgelopen jaren heeft het FSFE-team gewerkt voor <a 
href="/activities/deviceneutrality/">Apparaatneutraliteit</a>, 
en manieren gepromoot om gebruikers opnieuw in staat te stellen om controle over hun apparaten te krijgen door er Vrije Software op te draaien. Met de nieuwste EU-wetgeving op dit gebied, de Verordening Digitale Markten, die op het punt staat te worden ingevoerd, hebben beleidsmakers interesse in de strategieen waar grote technologiebedrijven (poortwachters) op zijn overgestapt om te voldoen aan de VDM. Samen met F-Droid heeft de FSFE samengewerkt met het Hoofdkantoor voor Digitale Marktcompetitie in Japan (HDMC) met betrekking tot Apple’s strategie om te voldoen aan de VDM en haar impact op Vrije Software. U kunt het <a 
href="https://download.fsfe.org/device-neutrality/fsfe-apple-report-final.pdf">verslag hier</a> lezen (PDF).
</p>
<p>
Met betrekking tot de VDM beveelden we ook het lezen van een publicatie van onze programmamanager Juridisch, Lucas Lasota, aan <a 
href="https://edoc.hu-berlin.de/handle/18452/28971">waarin de VDM, Vrije Software en de vrijheid van eind-apparatuur worden verbonden</a>. Deze studie stelt de rol van Vrije Software in het faciliteren van het proces van het bereiken van eerlijkheid en betwistbaarheid van digitale markten in perspectief. Als gevalstudie presenteert dit artikel de recente regelgevende ontwikkelingen met betrekking tot routers en modems in de EU en de interactie van de monopolistische praktijken van telecombedrijven met Vrije Software.
</p>
<p>
Tenslotte heeft de FSFE ook een diepte-analyse geleverd over de nalevingswerkstroom waar het Volgende Generatie Internet (VGI)-initiatief op is overgestapt. De studie analyseert de <a 
href="https://edoc.hu-berlin.de/handle/18452/28972">nalevingskwesties waar softwareprojecten mee te maken kunnen krijgen tijdens de implementatie van Vrije Softwarelicenties</a>. Dit artikel concludeert met de lessen die geleerd zijn van de ervaring die in de afgelopen drie jaren zijn verzameld betreffende de implementatie van de nalevingswerkstroom die is vastgesteld voor het VGI-initiatief en licht uit hoe met name <a href="http://reuse.software/">REUSE</a> een spelveranderende rol in deze context speelt.
</p>
<p>Deel deze publicaties alstublieft om onze inspanningen naar Softwarevrijheid te versterken!</p>

<h3 id="join-our-next-events">Doe mee met onze volgende evenementen!</h3>
<p>
We nemen voor het eerst deel aan het <a 
href="https://circonomiafano.it/">Circonomia Festival</a> in Fano (PU), 
Italië. Daar zullen we van 8 tot 10 maart <a 
href="https://tommi.space/fedilab">een werkgroep</a> organiseren over gedecentraliseerde en duurzame netwerken en Vrije Software. En we zullen het boek “<a 
href="https://ada.fsfe.org/">Ada &amp; Zangemann</a>” in het Italiaans voorlezen. U bent welkom om met ons mee te doen op welke van deze drie dagen dan ook! Ontdek meer op <a 
href="/events/#event-20240308-01">de evenementenpagina</a>.
</p>
<p>
Een weekeinde later, op 16 en 17 maart, kunt u ons ontmoeten op de <a 
href="https://chemnitzer.linux-tage.de/">Linuxdagen Chemnitz</a>! We bezoeken dit al lang bestaande evenement over Linux en Vrije Software nog een jaar. We zullen aanwezig zijn met een informatiekraam en op zaterdag zal FSFE’s projectmanager Beleid Johannes Näder de derde versie van de Vrije Software-wedstrijd voor jonge mensen in de leeftijd van 14 tot 18 jaren <a href="http://yh4f.org/">Jeugd Hackt voor Vrijheid</a>, presenteren.
</p>
<p>
En als u die zaterdag 16 maart in Utrecht bent, kom dan langs bij onze informatiekraam op de bijeenkomst van de Nederlandse Linux Gebruikersgroep (NLLGG)!
</p>
<p>Onthoud dat u alle informatie over onze evenementen kunt vinden op <a href="/events/">events.fsfe.org</a>.</p>

<h3 id="take-action-spread-the-word-about-fedigov">Kom in actie: verspreid de boodschap over FediGov!</h3>
<p>
<a href="https://fedigov.eu/">FediGov</a> is een initiatief van de lokale FSFE-groep in Zwitserland, samen met GNU/Linux.ch. Ze heeft als doel om bewustzijn onder publieke instellingen te vergroten als het gaat om het gebruiken van gefederaliseerde Vrije Software-oplossingen om met het publiek te communiceren.
</p>
<p>
<a href="/news/2023/news-20230109-01.en.html">Deze campagne</a> moedigt individuen aan om hun regeringen te vragen om over te stappen naar ethische communicaties door aan hun lokale autoriteiten het belang van soevereine communicatie in de publieke sector uit te leggen.
</p>
<p>
U kunt helpen door de boodschap op het lokale niveau te verspreiden maar ook door met vertalingen of verbeteringen bij te dragen aan de website! <a 
href="https://fedigov.eu/#section6_id">Kom in actie!</a>
</p>

<h3 id="quote-of-the-month">Citaat van de maand</h3>
<blockquote>
<p>Ik denk dat het beste over JHvV is dat het Vrije Software-alternatieven promoot aan mensen die de kans niet hadden om zich de voordelen van zulke projecten te realiseren. Ik gebruik best vaak Vrije Software, vooral als het gaat om besturingssystemen.</p>
</blockquote>
<p>Alexia, deelneemster <a href="https://yh4f.org/">Jeugd Hackt voor Vrijheid</a> 2022</p>

<h3 id="contribute-to-our-newsletter">Draag bij aan onze nieuwsbrief</h3>

<p>We zouden graag van u willen horen. Als u uw gedachten, foto's of nieuws 
wilt delen, stuur ze dan alstublieft naar ons via  
<email>newsletter@fsfe.org</email>. U kunt ons ook <a 
href="/donate/donate.html">steunen</a>, <a 
href="/contribute/contribute.html">bijdragen aan ons werk</a> <a 
href="/about/groups.html">en deelnemen aan onze gemeenschap</a>. We 
willen onze gemeenschap en alle vrijwilligers, supporters en donateurs 
die ons werk mogelijk maken bedanken. En met speciale dank aan onze 
vertalers, die u in staat stellen om deze nieuwsbrief in uw moedertaal 
te lezen.</p>

<p>Uw eindredacteuren,<br/>
Ana en Tommi</p>
</body>

<tags>
	<tag key="front-page"/>
	<tag key="newsletter">Nieuwsbrief</tag>
	<tag key="fosdem">FOSDEM</tag>
	<tag key="sfp">Softwarevrijheid Podcast</tag>
	<tag key="ilovefs">Ik hou van Vrije Software</tag>
	<tag key="ngi">Volgende Generatie Internet</tag>
	<tag key="deviceneutrality">Apparaatneutraliteit</tag>
	<tag key="policy">Europees publiek beleid</tag>
	<tag key="event">Evenement</tag>
</tags>

<discussion href="https://community.fsfe.org/t/1135" />
	<image url="https://pics.fsfe.org/uploads/medium/19/e2/2ae27535a203e9472b8352ba1108.png" alt="Samenvoeging van afbeeldingen van een zelfgemaakt Ik hou van Vrije Software-hart met lichten, FSFE-staf en -vrijwilligers op onze FOSDEM 2024-kraam en een afbeelding van een telefoon met een 2FA app"/>
        <translator>André Ockers</translator>
</html>
