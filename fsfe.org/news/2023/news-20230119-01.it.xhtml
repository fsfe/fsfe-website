<?xml version="1.0" encoding="UTF-8"?>
<html newsdate="2023-01-19">
<version>1</version>

<head>
  <title>Le città hanno bisogno del Software Libero: registrazione e nuova mailing list
</title>
</head>

<body>

<h1>Le città hanno bisogno del Software Libero: registrazione e nuova mailing list</h1>  
  
<p>
Dortmund sta aprendo un nuovo capitolo della gestione del Software 
Libero e ispirando i comuni di tutta la Germania. La registrazione del 
nostro evento dell'11 gennaio 2023 è ora online. Ti interessa il 
Software Libero e lavori nell'amministrazione comunale o in politica? 
Iscriviti alla nostra nuova mailing list per scambiare informazioni sul 
Software Libero nei comuni!
</p>

<figure>
  <img src="https://pics.fsfe.org/uploads/medium/82/fd/197293efb2c0453d4323ed326447.png"
  alt="schermata dalla conferenza con quattro persone" />
</figure>

<p>
A dicembre 2022, la città di Dortmund ha innalzato il proprio profilo 
come pioniere del Software Libero e ha deciso di istituire un “Ufficio 
di coordinamento per il pieno controllo e Open Source”. L'11 gennaio 
2023, più di 160 rappresentanti provenienti dai comuni di tutto il paese 
hanno partecipato ad un evento online e si sono informati sugli sviluppi 
che portano a questo passo, sul principio guida “Denaro pubblico? Codice 
pubblico!”, sulla gestione del Software Libero come chiave della 
sovranità digitale e sulle nuove prospettive per i comuni in tutto il 
paese.
</p>

<p>
La registrazione dell'evento sull'iniziativa congiunta di Do-FOSS, 
l'associazione Offene Kommunen.NRW, la Kommunale Gemeinschaftsstelle für 
Verwaltungsmanagement e la Free Software Foundation Europe <a 
  href="https://media.fsfe.org/w/n8e8zKHjMHukYmzb4pEWJQ">è ora disponibile online</a>.
</p>

<figure>
  <peertube url="https://media.fsfe.org/w/n8e8zKHjMHukYmzb4pEWJQ" />
</figure>

<p>
Per ulteriori discussioni sul Software Libero nei comuni, c'è ora una <a 
href="https://lists.fsfe.org/postorius/lists/fs-kommunen.lists.fsfe.org">nuova mailing 
list fs-kommunen (at) lists.fsfe.org</a>. Invitiamo le parti interessate 
dalle amministrazioni comunali, dalla politica e dalle aziende 
informatiche, nonché chi come singolo ne è interessato a utilizzare 
questa lista per lo scambio di informazioni e per fare rete sul tema 
della gestione del Software Libero a livello municipale. In questa 
mailing list possono essere inoltre condivisi i lavori correlati al 
Software Libero.
</p>

<h3 id="free-software-and-public-money-public-code-">Software Libero e “Denaro pubblico? Codice pubblico!”</h3>

<p>
  Il Software Libero dà a tutti il diritto di utilizzare, studiare, 
  condividere e migliorare le applicazioni per qualsiasi scopo. Queste 
  libertà assicurano che applicazioni simili non debbano essere create 
  ogni volta da zero e, grazie ai processi trasparenti, altri non devono 
  reinventare la ruota. Nei grandi progetti, le competenze e i costi 
  possono essere condivisi e le applicazioni pagate dal pubblico sono a 
  disposizione di tutti. Ciò promuove l'innovazione e fa risparmiare i 
  soldi dei contribuenti nel medio-lungo termine. Vengono minimizzare le 
  dipendenze dai fornitori e i problemi di sicurezza possono essere 
  risolti più facilmente. La Free Software Foundation Europe, insieme a 
  oltre 200 organizzazioni e amministrazioni, richiede quindi “Denaro 
  pubblico? Codice pubblico!”: se si tratta di denaro pubblico, dovrebbe 
  essere pubblico anche il codice. Maggiori informazioni sull’iniziativa 
  possono essere trovate sul <a href="https://publiccode.eu">sito 
  “Denaro pubblico? Codice pubblico!”</a>.
</p>
  
  </body>

<tags>
  <tag key="front-page"/>
  <tag key="de">Germania</tag>
  <tag key="pmpc">Denaro pubblico? Codice pubblico!</tag>
   <tag key="public-administration">Pubblica amministrazione</tag>
    <tag key="event">Evento</tag>
</tags>

<discussion href="https://community.fsfe.org/t/986"/>

<image url="https://pics.fsfe.org/uploads/medium/82/fd/197293efb2c0453d4323ed326447.png"
       alt="schermata dalla conferenza con quattro persone"/>
  
 </html>

