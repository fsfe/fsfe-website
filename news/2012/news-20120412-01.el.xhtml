<?xml version="1.0" encoding="UTF-8"?>
<html newsdate="2012-04-12">
  <version>1</version>


<head>
	<title>Το κλείδωμα σε προμηθευτή κοστίζει στο Ελσίνκι 3.4 εκατομμύρια
        Ευρώ ετησίως;</title>
</head>

<body>

  <h1>Το κλείδωμα σε προμηθευτή κοστίζει στο Ελσίνκι 3.4 εκατομμύρια
        Ευρώ ετησίως;</h1>

  <p>Μια έκθεση για το πιλοτικό πρόγραμμα της Πόλης του 
Ελσίνκι για τη χρήση του OpenOffice στη δημόσια διοίκηση αφήνει το κοινό
με περισσότερα ερωτήματα παρά απαντήσεις. Ο δήμος δοκίμασε τη σουίτα
παραγωγικότητας Ελεύθερου Λογισμικού σε φορητούς υπολογιστές των μελών
του δημοτικού συμβουλίου για δέκα μήνες το 2011. Η σουίτα είχε υψηλά
ποσοστά αποδοχής από τους χρήστες. Όταν ολοκληρώθηκε το πιλοτικό πρόγραμμα,
ο δήμος εξέδωσε μια έκθεση δηλώνοντας ότι το κόστος μετάβασης όλης της 
διοίκησης στο OpenOffice θα ήταν πολύ υψηλό.</p>

<p>«Στην έκθεση του δήμου διατυπώνεται ο ισχυρισμός ότι θα κόστιζε 3.4 
εκατομμύρια ευρώ το χρόνο η λειτουργία του OpenOffice. Το ποσό αυτό
εμφανίζεται απροσδόκητα υψηλό και η έκθεση δεν αναφέρει πώς αυτό έχει
υπολογιστεί», δηλώνει ο Otto Kekäläinen, συντονιστής για τη Φινλανδία
στο Ευρωπαϊκό Ίδρυμα Ελεύθερου Λογισμικού. «Χωρίς τις λεπτομέρειες, 
το ποσό αυτό φαίνεται αβάσιμο». Προφανώς, η διοίκηση του δήμου του Ελσίνκι 
δεν φρόντισε να επικοινωνήσει ούτε με τους κυριότερους προμηθευτές υπηρεσιών 
του OpenOffice για να μάθει τις προσφερόμενες τιμές όταν προετοίμαζε 
την έκθεση.</p>

<p>Ο δήμος του Ελσίνκι πρέπει να δώσει απαντήσεις στα ακόλουθα ερωτήματα:</p>
<ul>
    <li>Πώς υπολογίστηκαν τα ποσά; Ο δήμος πρέπει να δώσει λεπτομέρειες
    για να θεωρηθούν αξιόπιστα.</li>
    <li>Ποιο είναι το κόστος μετάβασης εξαιτίας του κλειδώματος;</li>
    <li>Με ποιους προμηθευτές υπηρεσιών υπήρξε επαφή σχετικά με τις τιμές;</li>
</ul>

<p>Αρκετό από το υποτιθέμενο υψηλό κόστος φαίνεται να πηγάζει από το γεγονός
ότι ο δήμος είναι κλειδωμένος στα προϊόντα ενός μοναδικού προμηθευτή
λογισμικού. Ο δήμος χρησιμοποιεί μια μεγάλη ποσότητα προϊόντων της Microsoft
που το καθένα καθιστά δυσκολότερη την αντικατάσταση οποιουδήποτε συστατικού
της υποδομής πληροφορικής του δήμου με προγράμματα άλλων προμηθευτών.</p>

<p>«Ο δήμος πρέπει να καταστήσει σαφές ποιο μέρος του κόστους που αναφέρεται
στην έκθεση πηγάζει πράγματι από την εγκατάσταση και λειτουργία του OpenOffice
και ποιο είναι απλώς το κόστος της απελευθέρωσης από τις διεπαφές και τους
ιδιοκτησιακούς τύπους αρχειοθέτησης της Microsoft», λέει ο Kekäläinen.</p>

<p>Επίσης φαίνεται ότι το πιλοτικό πρόγραμμα υποφέρει από ένα πλήθος
σχεδιαστικών σφαλμάτων. Για παράδειγμα, στους χρήστες που συμμετείχαν στο
πιλοτικό πρόγραμμα δεν δόθηκε κατάρτιση. Αν και κανονικά στο OpenOffice 
περιλαμβάνεται υποστήριξη για τους πιο πρόσφατους ιδιοκτησιακούς τύπους 
αποθήκευσης της Microsoft, η έκδοση που εγκαταστάθηκε στους υπολογιστές 
των μελών του δημοτικού συμβουλίου δεν υποστήριζε αυτούς τους τύπους. 
Που σημαίνει ότι οι συμμετέχοντες στο πιλοτικό πρόγραμμα αντιμετώπισαν 
προβλήματα ανταλλαγής δεδομένων με την υπόλοιπη διοίκηση, τα οποία με μια 
κανονική, με πληρότητα χαρακτηριστικών έκδοση του OpenOffice δεν θα υπήρχαν. 
Ακόμη και έτσι, οι περισσότεροι απο τους συμμετέχοντες στο πιλοτικό πρόγραμμα
δήλωσαν ευχαριστημένοι με τη σουίτα εφαρμογών γραφείου Ελεύθερου Λογισμικού.</p>

<p>«Πολλοί άλλοι δήμοι έχουν κάνει αυτό που το Ελσίνκι ισχυρίζεται ότι 
προσπαθεί να κάνει εδώ», λέει ο Kekäläinen. «Υπάρχουν πολλά καλά παραδείγματα
και χρήσιμες επαφές σε διάφορα μέρη, σε Σουηδία, Μόναχο, Ισπανία. Εκεί
άνθρωποι με εμπειρία μπορούν να βοηθήσουν το Ελσίνκι να επιτύχει τους
στόχους που έχει θέσει για το Ελεύθερο Λογισμικό πιο γρήγορα και με 
μικρότερο κόστος».</p>

<p>Το FSFE έχει δημοσιεύσει ανάλυση της έκθεσης στο
<a href="/news/2012/news-20120412-02.html">
https://fsfe.org/news/2012/news-20120412-02.html</a></p>

<p>Το FSFE εργάζεται για το κοινό καλό. Οι δραστηριότητές του είναι δυνατό
να υποστηριχθούν με την εγγραφή στο
<a href="https://my.fsfe.org/donate">fsfe.org/support</a>.</p>


<h2>Επικοινωνία</h2>

<h3>Φινλανδία</h3>
Otto Kekäläinen<br/>
FSFE Coordinator, Finland<br/>
otto@fsfe.org<br/>
+358 44 566 2204

<h3>Διεθνής</h3>

Karsten Gerloff<br/>
FSFE President<br/>
gerloff@fsfe.org<br/>
+49 176 9690 4298

<p>Αν επιθυμείτε να λαμβάνετε ενημέρωση στο μέλλον, εγγραφείτε στη λίστα
παραληπτών του δελτίου τύπου στο 
<a href="/press">https://fsfe.org/press</a>.</p>

</body>

  <tags>
    <tag key="front-page"/>
    <tag key="fi"/>
    <tag key="public-administration"/>
    <tag key="helsinki"/>
    <tag key="office-suites"/>
  </tags>

</html>
