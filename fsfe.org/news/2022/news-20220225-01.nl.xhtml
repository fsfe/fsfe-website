<?xml version="1.0" encoding="UTF-8"?>
<html newsdate="2022-02-25">
<version>1</version>
<head>
  <title>Android Opwaarderen: softwarevrijheid in Europees ecologisch ontwerp verankeren</title>
</head>
<body>
<h1>Android Opwaarderen: softwarevrijheid in Europees ecologisch ontwerp verankeren</h1>
<p>
  Bij de Free Software Foundation Europe pleiten wij voor het universele recht om
  elk besturingssysteem en elke software op elk apparaat te installeren en te de-installeren. De actualisering
  van het Europese ecodesign geeft een historische kans om dit recht onderdeel te maken van
  Europese wetgeving. Onze Android Opwaarderen-campagne is het begin van onze
  activiteiten.
</p>
<p>
  Steeds vaker zien wij dat vrij goede hardware te gronde gaat, gewoon omdat
  de software of het besturingssysteem dat erop draait niet langer ondersteund wordt. Dit is
  bizar, gezien de ecologische voetafdruk die elk van deze elektronische apparaten
  met zich meebrengt. En het zou in ernstige mate te vermijden zijn als de gebruikers het
  wettelijke recht en de technische vrijheid zouden hebben om elk passend Vrije Software-besturingssysteem op eigen apparaten te installeren, evenals welke software dan ook.
</p>
<figure>
  <img src="https://pics.fsfe.org/uploads/medium/02fd306457bc64d885a52caa79db10e0.png" alt="Dit is een schermafbeelding van de Android Opwaarderen-campagnevideo die Vrije Software laat zien" />  
  <figcaption>
    Een schermafbeelding van onze <a href="https://media.fsfe.org/w/kGvs3JNADvvQfkC1dR9FGr">Android Opwaarderen-video</a>.
  </figcaption>
</figure>
<h2>Hergebruik van computers voor algemeen gebruik</h2>
<p>
  2022 is een beslissend jaar voor deze eis: de Europese Unie staat op het punt om
  eigen criteria voor ecologisch ontwerp van producten met verschillende richtlijnen opnieuw te formuleren: van het "Duurzame Product-initiatief" via het "Circulaire Elektronica-initiatief" tot het "Recht op
  Reparatie". Wij zijn begonnen met het in een zo vroeg mogelijk stadium <a href="https://ec.europa.eu/info/law/better-regulation/have-your-say/initiatives/12798-Energy-labelling-of-mobile-phones-and-tablets-informing-consumers-about-environmental-impact/F1465695_en">
  consulteren van de Europese Commissie</a>. Maar aangezien een
  miljardenindustrie van het voortdurend verkopen van nieuw gefabriceerde apparaten
  met korte-termijnondersteuning op het spel staat, is ook de tegen-lobby al begonnen.
  Een positieve uitkomst is nog lang niet zeker en een nieuwe herziening van het Europese ecodesign
  is in dit decennium niet te verwachten. Als de rol van de softwarevrijheid deze keer niet wordt beschouwd
  als essentieel voor de levensduur en herbruikbaarheid van onze apparaten, zal de wegwerpcultuur blijven bestaan.
</p>
<p>
  De oplossing ligt voor de hand: Bij de FSFE willen we mensen die computers voor algemeen gebruik gebruiken, versterken met <a href="/freesoftware/sustainability/sustainability.html#general-purpose-computers">
  het recht om elk besturingssysteem op elk apparaat te installeren</a>. Fabrikanten mogen geen
  kunstmatige beperkingen opleggen die gebruikers verhinderen Vrije Software-besturingssystemen te installeren.
  Wij pleiten voor de nodige veranderingen in de komende
  wetgevingen en u kunt ons de kans geven deze mogelijkheid aan te grijpen en een langdurige
  verandering voor de Europese consumenten en op de Europese markten tot stand te brengen.
</p>
    <div class="banner-become-supporter">     
      <p>Help ons om aan te dringen op het universele recht om Vrije Software te installeren</p>      
      <a href="https://my.fsfe.org/donate?referrer=/news/2022/news-20220222-01.html" class="btn btn-default">Word nu een supporter</a>    
    </div>
<h2>Android Opwaarderen-werkgroepen</h2>
<p>
  Intussen zijn we al begonnen met het maken van een verschil. Met onze <a href="/activities/upcyclingandroid/">Android Opwaarderen</a>-campagne laten we zien hoe we Vrije Software-besturingssystemen op onze telefoons kunnen gebruiken om softwareveroudering tegen te gaan en ze langer te blijven gebruiken. Om bij deze procedure te helpen
  werken wij samen met lokale groepen en organiseren we samen werkgroepen, waarin wij mensen laten zien hoe zij
  hun telefoons flitsen. Met uw steun kunnen wij Android Opwaarderen-werkgroepen in heel Europa aanbieden en mensen laten genieten van een langer gebruik van hun telefoon!

</p>
<p>
  Van wetgeving tot werkgroepen: laten we onze inspanningen voor softwarevrijheid en
  milieubescherming maximaliseren. Wij eisen echte apparaatneutraliteit om technologie duurzaam
  en repareerbaar te maken. Ondertussen verlengen wij de levensduur van onze hardware en besparen wij de planeet
  de milieu-impact van het produceren van onnodige nieuwe telefoons. 
</p>
</body>
<tags>
  <tag key="front-page"/>
  <tag key="upcyclingandroid">Android Opwaarderen</tag>
  <tag key="european-union">Europese Unie</tag>
  <tag key="workshop">Werkgroep</tag>
</tags>
<discussion href="https://community.fsfe.org/t/807" />
<image url="https://pics.fsfe.org/uploads/medium/02fd306457bc64d885a52caa79db10e0.png" alt="Dit is een schermafbeelding van de Android Opwaarderen-campagnevideo die Vrije Software laat zien"/>
<translator>Andr√© Ockers</translator>
</html>


