<?xml version="1.0" encoding="UTF-8"?>
<html newsdate="2022-09-15">
<version>1</version>

<head>
  <title>La FSFE assume uno studente lavoratore come assistente amministratore di sistema</title>
</head>

<body>

<h1>La FSFE assume uno studente lavoratore come assistente amministratore di sistema</h1>

<p>
Stiamo cercando uno studente lavoratore per sostenere il nostro lavoro 
nel dare alle persone i mezzi per controllare la tecnologia. La persona 
supporterà l'infrastruttura tecnica della FSFE lavorando con i nostri 
amministratori di sistema. Il lavoro è di 10 ore alla settimana 
nell'ufficio di Berlino e più avanti sarà possibile il lavoro da remoto.
</p>

<h2>Informazioni sulla FSFE</h2>

<p>
La Free Software Foundation Europe è una organizzazione benefica che dà 
agli utenti i mezzi per controllare la tecnologia. Il software coinvolge 
profondamente tutti gli aspetti della nostra vita ed è importante che la 
tecnologia ci dia più potere anziché limitarci. Il <a 
href="/freesoftware/">Software Libero</a> garantisce a tutti il diritto 
di usare, studiare, adattare e condividere il software. Questi diritti 
aiutano a sostenere altre libertà fondamentali come la libertà di 
parola, la libertà di stampa e la privacy.
</p>

<p>
La FSFE aiuta le persone e le organizzazioni a comprendere come il 
Software Libero contribuisca alla libertà, alla trasparenza e 
all'autodeterminazione. La FSFE rafforza i diritti degli utenti 
rimuovendo gli ostacoli che frenano l'utilizzo del Software Libero, 
incoraggia le persone ad usare e sviluppare Software Libero, e fornisce 
risorse per consentire a chiunque di promuovere ulteriormente il 
Software Libero in Europa.
</p>

<p>
Ci occupiamo di <a href="/activities/">molte attività</a> in ambito 
legale, economico, politico e tecnico nel campo del Software Libero. Il 
nostro lavoro è reso possibile da una comunità di volontari, 
sostenitori, donatori, e da uno staff. Il lavoro di assistente 
amministratore di sistema rafforzerà la struttura tecnica di base delle 
nostre operazioni.
</p>

<figure>
  <img
      src="https://pics.fsfe.org/uploads/medium/8e/6c/4a63b789178c75bbd2326e6eb796.jpg"
      alt="donne che sperimentano con la realizzazione di mouse sostenibili" />
</figure>

<h2 id="responsibilities">Principali responsabilità</h2>

<ul>
  <li>Lavorare a stretto contatto con lo staff tecnico e con i volontari</li>
  <li>Mantenere periodicamente alcuni dei <a 
  href="https://wiki.fsfe.org/TechDocs/Services">nostri sistemi</a>, ad 
  esempio aggiornamenti, controlli di integrità e sicurezza, o 
  l'aggiornamento delle immagini Docker.</li>
  <li>Aiutare lo staff e i volontari nel caso di problemi tecnici, 
  specialmente per i sistemi di cui ti prendi cura ordinariamente.</li>
  <li>Eseguire ed assistere progetti definiti per il miglioramento e la modernizzazione dei nostri sistemi.</li>
</ul>

<h2 id="qualifications">Qualifiche</h2>

<ul>
  <li>Entusiamo per la libertà del software e per la sua fantastica comunità</li>
  <li>Esperienza con l'installazione e la manutenzione di sistemi GNU/Linux</li>
  <li>Saper utilizzare lo sviluppo software con i sistemi di controllo delle versioni</li>
  <li>Capacità e volontà nell'imparare nuovi strumenti</li>
  <li>L'esperienza con una o più delle seguenti tecnologie è un vantaggio: 
  server mail (ad esempio Postfix), LDAP e SSO (ad esempio OpenLDAP e
  Keycloak), DNS (ad esempio Bind), Matrix (ad esempio Synapse), mailing list (ad esempio
  Mailman), web server (ad esempio Apache, Nginx o Caddy), Docker, Ansible,
  Proxmox.</li> 
  <li>Essere in grado di comunicare in inglese con le altre persone del team.</li>
</ul>

<h2 id="attitude">Attitudini</h2>

<p>
Stiamo cercando un membro dei nostri team tecnici che sia affidabile, 
ben organizzato, e che sia desideroso di imparare vecchie e nuove 
tecnologie. Ti sarà piacevole lavorare con i volontari e lo staff per 
supportare l'intera organizzazione nella propria missione per la libertà 
del software. Sguardo lungimirante, efficienza ed efficacia sono per te 
più importanti delle nuove tecnologie di punta disponibili.
</p>

<h2 id="details">Tempo di lavoro e compensi</h2>

<p>
Il tempo di lavoro desiderato sarebbe di 10 ore alla settimana, ma può 
essere discusso. Inizierai a lavorare nel nostro ufficio di Berlino per 
prendere confidenza con l'organizzazione e le facce che ci stanno 
dietro, ma più avanti sarà possibile il lavoro da remoto. Il salario è 
basato sullo stipendio minimo applicabile attualmente in Germania, ma 
potrebbe essere più alto in base all'esperienza. Un requisito necessario 
è essere iscritto come studente universitario in Germania.
</p>

<h2 id="gain">Risultati dell'apprendimento</h2>

<p>
Durante il tuo stage acquisirai familiarità con <a 
href="/news/2021/news-20211203-01.html">tutta la nostra infrastruttura 
  tecnica di Software Libero</a>. Avrai informazioni sulle nostre 
  soluzioni. Riceverai una supervisione efficace e un feedback sul tuo 
  lavoro, che ti aiuterà ad individuare dove c'è spazio per migliorarsi 
  e quali sono i tuoi punti di forza. Imparerai ad organizzare il tuo 
  flusso di lavoro e a dare priorità ai tuoi compiti.
</p>

<h2 id="apply">Come candidarsi</h2>

<p>
Per candidarti, invia per e-mail al massimo una pagina di presentazione 
– includendo il numero di ore che si desidera lavorare alla settimana – 
e un Curriculum Vitae di massimo due pagine (obbligatoriamente in 
formato PDF) all'indirizzo email <email mailto="yes">jobs@fsfe.org</email>, con l'oggetto "sysadmin
  student". Non includere tue foto nella candidatura.
</p>

<p>
I tuoi dati personali saranno cancellati 3 mesi dopo la scelta della 
candidatura. La data ultima utile per candidarsi è <em>domenica 16 
ottobre
  2022</em>.
</p>

<p>
Il Software Libero è per servire tutti a prescindere dall'età, 
dall'abilità o disabilità, dall'identità di genere, dal sesso, dalla 
razza, dalla nazionalità, dalla religione o dall'orientamento sessuale. 
Perciò incoraggiamo candidature da qualsiasi contesto e promettiamo di 
valutare tutte le candidature in base al merito, senza tener conto delle 
caratteristiche sopra elencate. Per promuovere la diversità e 
l'uguaglianza nella comunità del Software Libero, per candidature di 
ugual valore, daremo la preferenza ai candidati identificati come parte 
di una demografia tradizionalmente emarginata a riguardo della 
tecnologia.
</p>

</body>

<tags>
  <tag key="front-page"/>
  <tag key="internal">Interno FSFE</tag>
  <tag key="career">Posto di lavoro</tag>
  <tag key="tech-teams">Team tecnico</tag>
</tags>


<image url="https://pics.fsfe.org/uploads/medium/8e/6c/4a63b789178c75bbd2326e6eb796.jpg" alt="donne che sperimentano con la realizzazione di mouse sostenibili"/> 

</html>
