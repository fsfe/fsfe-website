<?xml version="1.0" encoding="UTF-8" ?>

<html>
  <version>8</version>

  <head>
    <title>Cos'è il Software Libero</title>
  </head>
  <body class="toplevel freesoftware">
    <h1>Cos'è il Software Libero</h1>

    <div id="introduction">
      <p>
        I principi del Software Libero sono semplici, ma è importante
        non farsi confondere dalla complessità indotta dal suo
        lungo passato. Scopri le <a href="#freedoms">quattro
        libertà</a> e il loro significato, le fondamenta delle <a 
        href="#licences">licenze di Software Libero</a>, i <a 
        href="#advantages">vantaggi</a> che dà il Software Libero
        e i <a href="#synonyms">sinonimi</a> più comuni.
      </p>

      <p>
        Guardando oltre la cerchia del software in sé, puoi informarti
        su come il Software Libero interagisca con <a href="#more">altri campi</a>
        come l'istruzione, gli appalti e la democrazia.
      </p>
    </div>

    <h2 id="freedoms">Le quattro Libertà</h2>

    <p>
      Il Software Libero si riferisce alla libertà, non al prezzo. Il Software Libero garantisce ai
      propri utenti le quattro libertà essenziali. La mancanza anche di 
      una sola di queste libertà rende l'applicazione proprietaria, e 
      quindi non Software Libero.
    </p>

    <!-- Pie chart and text adopted from p.4 of the PMPC brochure -->
    <div class="fsgrid">
      <div class="pie">
        <div class="pie-use"><p>Usare</p></div>
        <div class="pie-study"><p>Studiare</p></div>
        <div class="pie-share"><p>Condividere</p></div>
        <div class="pie-improve"><p>Migliorare</p></div>
       </div>
     </div>

     <div class="icon-grid icons-sm">
       <ul>
         <li>
           <img src="/graphics/icons/pie-topleft.png" alt=""/>
           <div>
             <h3>Usare</h3>
             <p>
               Il Software Libero può essere utilizzato per ogni scopo e non ci sono
               restrizioni come licenze che scadono o limitazioni geografiche.
             </p>
           </div>
         </li>

         <li>
           <img src="/graphics/icons/pie-topright.png" alt=""/>
           <div>
             <h3>Studiare</h3>
             <p>
               Il Software Libero e il suo codice possono essere studiati da chiunque, senza
               qualsiasi tipo di accordo di non divulgazione o restrizioni simili.
             </p>
           </div>
         </li>

         <li>
           <img src="/graphics/icons/pie-bottomleft.png" alt=""/>
           <div>
             <h3>Condividere</h3>
             <p>
               Il Software Libero può essere condiviso e copiato praticamente a costo zero.
             </p>
           </div>
         </li>

         <li>
           <img src="/graphics/icons/pie-bottomright.png" alt=""/>
           <div>
             <h3>Migliorare</h3>
             <p>
               Il Software Libero può essere modificato da chiunque e questi miglioramenti
               possono essere condivisi pubblicamente.
             </p>
           </div>
         </li>
       </ul>
     </div>

    <h2 id="licences">Licenze</h2>

    <p>
      Le quattro libertà sono date da una licenza software. Le licenze software
      definiscono a quali condizioni un programma può essere usato. Per
      essere Software Libero, il testo della licenza deve contenere almeno le quattro
      libertà. La <a href="https://www.gnu.org/licenses/license-list.html">Free Software
      Foundation</a> e la <a href="https://opensource.org/licenses/category">Open Source Initiative</a>
      mantengono una lista delle licenze esaminate e approvate. Normalmente un'applicazione
      non può essere ritenuta Software Libero se la sua licenza non appare in
      una di queste liste.
    </p>

    <p>
      C'è una moltitudine di licenze con differenti focalizzazioni, e un software
      o parte di esso può avere più di una licenza.
      La scelta della licenza è una questione di strategia, ma si consiglia di
      adottare una delle licenze maggiormente utilizzate. Per ulteriori approfondimenti su
      questioni legali e di licenza puoi <a class="learn-more" 
      href="/freesoftware/legal/faq.html">Leggere qui...</a>
    </p>

    <h2 id="advantages">Vantaggi</h2>

    <!-- adopted from PMPC brochure p.16+17 -->

    <p>
      Il Software Libero riguarda la libertà. Nella pratica, vengono dati numerosi
      vantaggi per gli utenti, le organizzazioni, le imprese e i governi.
    </p>

    <div class="icon-grid">
      <ul>
        <li>
          <img src="/graphics/icons/autonomy.png" alt=""/>
          <div>
            <h3>Autonomia</h3>
            <p>
              Il Software Libero aiuta a sviluppare e mantenere software che
              si adatta alle proprie esigenze, e non solo al modello di business del fornitore.
            </p>
          </div>
        </li>

        <li>
          <img src="/graphics/icons/collaboration.png" alt=""/>
          <div>
            <h3>Collaborazione</h3>
            <p>
              Il Software Libero può essere condiviso e usato in maniera non esclusiva da
              chiunque, a servizio del bene pubblico.
            </p>
          </div>
        </li>

        <li>
          <img src="/graphics/icons/share-copy.png" alt=""/>
          <div>
            <h3>Condividere &amp; copiare</h3>
            <p>
              Una licenza di Software Libero permette un numero illimitato di installazioni
              senza pagare alcun extra.
            </p>
          </div>
        </li>

        <li>
          <img src="/graphics/icons/no-lock-in.png" alt=""/>
          <div>
            <h3>Nessuna gabbia di dipendenze<br/></h3>
            <p>
              Le licenze di Software Libero rafforzano l'indipendenza dai fornitori e
              forniscono più possibilità di scelta tra chi fornisce i servizi.
            </p>
          </div>
        </li>

        <li>
          <img src="/graphics/icons/reuse.png" alt=""/>
          <div>
            <h3>Riutilizzare il codice</h3>
            <p>
              Il Software Libero dà la libertà di poter riutilizzare il codice per
              altri progetti.
            </p>
          </div>
        </li>

        <li>
          <img src="/graphics/icons/innovation.png" alt=""/>
          <div>
            <h3>Innovazione</h3>
            <p>
		Una licenza di Software Libero favorisce l'innovazione per il tuo software.
            </p>
          </div>
        </li>

        <li>
          <img src="/graphics/icons/competition.png" alt=""/>
          <div>
            <h3>Concorrenza</h3>
            <p>
              Il Software Libero resiste alla monopolizzazione e migliora la concorrenza.
            </p>
          </div>
        </li>

        <li>
          <img src="/graphics/icons/security.png" alt=""/>
          <div>
            <h3>Sicurezza</h3>
            <p>
              Il Software Libero permette controlli di sicurezza indipendenti che aiutano
              a correggere le falle di sicurezza in modo più rapido.
            </p>
          </div>
        </li>
      </ul>
    </div>

    <h2 id="synonyms">Sinonimi</h2>

    <p>
      Nel corso degli anni, le persone hanno definito il Software
      Libero in modi diversi. Spesso la motivazione per usare termini differenti è di sottolineare
      aspetti diversi ed evitare confusione.
    </p>

    <p>
      Il Software Libero è stato inizialmente definito con le quattro libertà indicate
      precedentemente dal <a href="/freesoftware/gnuproject.html">Progetto GNU</a> nel 1986. Nel
      1998 il termine "Open Source" è stato coniato come campagna di marketing per il Software
      Libero, ma garantendo le stesse libertà. Un altro termine ampiamente conosciuto per il
      Software Libero è "Libre Software", creato per evitare l'ambiguità del
      termine inglese "free", con i derivati "FOSS" o "FLOSS" come abbreviazione di "Free
      (Libre) Open Source Software".
    </p>

    <p>
      Il livello di libertà di una specifica offerta software è sempre determinato dalla
      licenza, non da come viene etichettata. In altre parole, non facciamoci confondere da
      termini differenti utilizzati con lo stesso significato. Se ti interessa tutta la
      storia del nome ed il motivo per cui preferiamo utilizzare il 
      termine originale, puoi <a class="learn-more" 
      href="/freesoftware/comparison.html">approfondire qui...</a>
    </p>

    <p>
      Ci sono anche termini che sono spesso utilizzati incorrettamente 
      come sinonimi per descrivere il Software Libero. “Pubblico dominio” 
      è uno di questi, ed è importante mantenere una distinzione tra 
      Software Libero e pubblico dominio. Il pubblico dominio è, in parole 
      povere, tutto il lavoro creativo (incluso il software) dove non si 
      applica il copyright. I diritti di questi lavori potrebbero essere 
      scaduti, l'autore potrebbe avervi espressamente rinunciato o 
      potrebbero essere inapplicabili. Questi sono principi molto generali 
      del pubblico dominio, ma il fattore deciso di cosa costituisce o 
      meno pubblico dominio è sempre determinato dai principi legali del 
      paese nel quale il lavoro deve essere utilizzato.
    </p>

    <p>
      Se da una parte il software nel pubblico dominio si sovrappone 
      certamente agli scopi del Software Libero, di regola il Software Libero 
      non è sinonimo di pubblico dominio. La maggior parte del Software Libero 
      è infatti vincolato dalla regole del copyright. Specialmente nell'Unione 
      Europea, l'esistenza del copyright e del sistema dei brevetti rende 
      difficile identificare esattamente se un lavoro ricade nel pubblico 
      dominio. Per evitare di fugare dubbi di come si intende condividere 
      un'opera, è quindi preferibile utilizzare una licenza di Software Libero 
      anziché rilasciare il lavoro nel pubblico dominio, dal momento che una 
      licenza di Software Libero fornisce informazioni legali chiare e 
      comprensibili sui diritti e gli obblighi inerenti a quel software.
    </p>

    <figure>
      <peertube url="https://media.fsfe.org/w/xs29yhLxSP1uKLYkSeoKKp" />
      <figcaption>
        Cos'è il Software Libero (Open Source)? La libertà del software spiegata in meno di tre minuti!
        <a href="https://media.fsfe.org/w/xs29yhLxSP1uKLYkSeoKKp">Tutti i sottotitoli e altri video...</a>
      </figcaption>
    </figure>

    <h2 id="more">Ulteriori approfondimenti</h2>

    <p>
      I numerosi vantaggi del Software Libero sono già un beneficio in 
      sé, ma contribuiscono anche positivamente in altri campi tecnici e 
      non. Fin dalla fondazione della FSFE nel 2001, abbiamo esplorato 
      differenti aree e visto come il Software Libero può fare la 
      differenza.
    </p>

    <ul>
      <li>
        <strong><a href="/freesoftware/democracy.html">Democrazia</a></strong>:
        la tecnologia ha una grande influenza sulla società di oggi. Per questo il controllo della
        tecnologia deve essere nelle mani di tutti, non solo in quelle di un piccolo gruppo.
      </li>
      <li>
        <strong><a href="/freesoftware/standards/">Standard Aperti</a></strong>: gli Standard Aperti
        permettono alle persone di condividere liberamente e con
        perfetta fedeltà qualsiasi tipo di dati. Gli Standard Aperti resistono alla dipendenza e ad altre
        barriere artificiali costruite per inibire l'interoperabilità, e 
        promuovono la scelta tra differenti fornitori
        e soluzioni tecnologiche.
      </li>
      <li>
        <strong><a href="/freesoftware/education/">Istruzione</a></strong>: il Software 
        Libero è pedagogicamente superiore; lo spirito di libertà
        e cooperazione che ne sta alla base è lo spirito più appropriato per l'istruzione in un
        ambiente democratico.
      </li>
      <li>
        <strong><a href="/freesoftware/procurement/">Appalti
        pubblici</a></strong>: il Software Libero si adatta perfettamente al settore
        pubblico. È una risorsa pubblica che le organizzazioni governative possono usare,
        studiare, migliorare e condividere tra di loro. Per i cittadini, questo significa
        trasparenza, efficienza nelle spese e la libertà di interagire nella
        maniera più adeguata con il proprio governo.
      </li>
      <li>
        <strong><a href="/freesoftware/developmentcooperation/">La cooperazione
        internazionale allo sviluppo</a></strong>: si occupa del miglioramento 
        delle condizioni economiche, sociali, ecologiche e politiche
        globali. Il Software Libero sta diventando una tecnologia fondamentale e indispensabile
        in questo ambito perché garantisce una conformità alle diversi leggi ed
        il riuso del software: una tecnologia che permette una scalabilità globale assieme
        alla possibilità di fare adattamenti locali.
      </li>
      <li>
        L'<strong><a href="/freesoftware/artificial-intelligence.html">Intelligenza 
        Artificiale</a></strong> (IA) ha fatto enormi progressi negli ultimi anni e 
        non c'è alcun cenno di rallentamento, anzi, sta accadendo piuttosto l'esatto 
        contrario. Se da una parte le applicazioni IA danno beneficio alla vita di 
        molti cittadini, dall'altra potrebbero anche pregiudicare la nostra capacità 
        di controllare la tecnologia e potrebbero mettere a rischio le libertà fondamentali. 
        Analizziamo come il rilascio di applicazioni IA con licenze di Software Libero possa 
        spianare la strada per una maggiore accessibilità, trasparenza ed imparzialità.
      </li>
      <li>
        <strong><a href="/activities/swpat/swpat.html">Cessazione dei brevetti 
        software</a></strong> è una misura con la quale è possibile creare un mondo dove 
        gli utenti software sono in grado di partecipare allo sviluppo e alla distribuzione 
        del software. I brevetti software aggiungono rischi legali e finanziari allo sviluppo 
        e alla distribuzione del software, dando ai detentori del brevetto il potere legale 
        di proibire agli sviluppatori software l'utilizzo di idee brevettate. Il risultato di 
        ciò è che i brevetti software sono in definitiva dannosi per l'innovazione, l'economia 
        e la società.</li>
      <li>
        <strong><a href="/freesoftware/sustainability/sustainability.html">Sostenibilità</a></strong>:
        tutti possono usare il Software Libero senza limitazioni del 
        passato, del presente e del futuro. Come dimostrato nel nostro 
        breve studio, con il Software Libero possiamo mantenere i 
        programmi e prevenire l'obsolescenza software. Possiamo riparare 
        e ricondizionare l'hardware, estendere la sua vita utile e 
        preservare le risorse naturali.
      </li>

    </ul>

  </body>
<translator>Francesca Indorato, Luca Bonissi, Sebastiano Pistore e Francesco Florian</translator>
</html>
