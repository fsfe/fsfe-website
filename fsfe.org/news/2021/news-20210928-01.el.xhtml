<?xml version="1.0" encoding="utf-8"?>
<html newsdate="2021-09-28">
<version>2</version>

<head>
  <title>Youth Hacking 4 Freedom</title>
</head>

<body>

  <h1>Youth Hacking 4 Freedom</h1>
  
  <p>Ξεκινά ο διαγωνισμός προγραμματισμού για εφήβους</p>

  <p> 
    Το Ίδρυμα Ελεύθερου Λογισμικού Ευρώπης (FSFE) είναι μια μη κερδοσκοπική οργάνωση που δίνει την δύναμη στους χρήστες ώστε να ελέγχουν την τεχνολογία. Για να εμπνεύσει στην νεότερη γενιά την ελευθερία λογισμικού, το FSFE οργανώνει τον διαγωνισμό προγραμματισμού ‘Youth Hacking 4 Freedom' (YH4F), όπου οι έφηβοι από όλη την Ευρώπη έχουν την ευκαιρία να συναγωνιστούν με ένα δίκαιο και διασκεδαστικό τρόπο.  
    Οι νικητές λαμβάνουν ένα χρηματικό βραβείο και ένα ταξίδι στις Βρυξέλλες με άλλους νεαρούς χάκερ.
  </p> 

  <ul>
    <li>Οι συμμετέχοντες πρέπει να είναι 14-18 ετών και να εγγραφούν στο <a href="https://yh4f.org/">yh4f.org</a></li>
    <li>Η εναρκτήρια εκδήλωση θα γίνει στις 10 Οκτωβρίου 2021.</li>
    <li>Οι εγγραφές θα είναι ανοιχτές έως τις <strong>31 Οκτωβρίου 2021</strong>.</li>
    <li>Σε έξι νικητές θα απονεμηθούν χρηματικά βραβεία (2 x 4096€, 2 x 2048€, 2 x 1024€) και ένα ταξίδι στις Βρυξέλλες.</li>
    <li>Ο διαγωνισμός θα γίνει διαδικτυακά. Η τελετή απονομής θα γίνει στις Βρυξέλλες.</li>
  </ul>

  <figure>
    <a href="/activities/yh4f/"><img src="https://pics.fsfe.org/uploads/medium/66ae770d7f56d69ea9a248a55bf30fe1.png"/></a>
  </figure>
  <p class="license">
    Σχέδιο από <a href="https://mullana.de/">Lisa Schmidt</a>, <a href="https://creativecommons.org/licenses/by-sa/4.0/">CC-BY-SA 4.0</a></p>

  <p>
    Ο διαγωνισμός YH4F περιλαμβάνει μια διαδικτυακή ημέρα έναρξης για καλωσόρισμα όλων στην εκδήλωση, σε μία εναρκτήρια εκδήλωση την Κυριακή 10 Οκτωβρίουr, 5μμ
    CEST (6μμ ώρα Ελλάδας). Το FSFE θα παρουσιάσει τον διαγωνισμό και θα απαντήσει σε ερωτήσεις. Παρακαλώ βρείτε περισσότερες πληροφορίες για το πως θα συμμετάσχετε στο
    <a href="https://yh4f.org/">yh4f.org</a>. 
  </p>

  
<h3 id="coding">Προγραμματισμός</h3>

  <p>
    Την Δευτέρα 1 Νοεμβρίου 2021, ξεκινάει μια πεντάμηνη φάση προγραμματισμού και οι συμμετέχοντες εστιάζουν στον προγραμματισμό μέχρι τον Μάρτιο του 2022. Οι συμμετέχοντες μπορούν να φέρουν στον διαγωνισμό όλη τους την φαντασία, μπορούν να προγραμματίσουν οποιονδήποτε τύπο λογισμικού θέλουν, αρκεί να είναι Ελεύθερο Λογισμικό. Το έργο λογισμικού μπορεί να είναι αυτόνομο πρόγραμμα που γράφτηκε από την αρχή, ή μπορείτε να τροποποιήσετε ή να συνδυάσετε υπάρχοντα προγράμματα. Όλα είναι καλοδεχούμενα! Οι συμμετέχοντες θα έχουν την ευκαιρία να παρακολουθήσουν εν συντομία την εργασία των άλλων και να ανταλλάξουν ιδέες.
  </p>
  
<h3 id="evaluation">Αξιολόγηση</h3>
  
  <p>
    Μετά την υποβολή των προγραμμάτων από τους συμμετέχοντες, πραγματοποιείται μια φάση αξιολόγησης από ειδικούς του Ελεύθερου Λογισμικού. Τα μέλη της <a href="/activities/yh4f/jury.html">κριτικής επιτροπής</a> διακρίνονται στην ανάπτυξη λογισμικού. Μεταξύ τους είναι ο Neil 
    McGovern, εκτελεστικός διευθυντής στο ίδρυμα GNOME, και η Claudia 
    Müller-Birn, καθηγήτρια ανθρωποκεντρικής πληροφορικής στο πανεπιστήμιο Freie 
    του Βερολίνου.
  </p>

<h3 id="awards">Βραβεία</h3>

  <p>
    Οι νικητές θα προσκληθούν να λάβουν τα βραβεία τους κατά το ταξίδι στις Βρυξέλλες τον Ιούνιο του 2022. Το διήμερο ταξίδι περιλαμβάνει την Απονομή Βραβείων και κοινωνικές δραστηριότητες όπου οι νικητές θα έχουν την ευκαιρία να γνωριστούν καλύτερα.
  </p>
  
  <figure>
    <a href="/activities/yh4f/"><img src="https://pics.fsfe.org/uploads/medium/62596649ac68c8427c372aec10df9e3e.png"/></a>
  </figure>
  <p class="license">
    Σχέδιο από <a href="https://mullana.de/">Lisa Schmidt</a>, <a href="https://creativecommons.org/licenses/by-sa/4.0/">CC-BY-SA 4.0</a></p>
    
  <p>
	Είμαστε αφοσιωμένοι να προσφέρουμε ένα περιβάλλον συμπερίληψης στο YH4F, 
	και ενθαρρύνουμε ανθρώπους όλων των φύλων να συμμετάσχουν! Θα κάνουμε ό,τι μπορούμε ώστε ο διαγωνισμός να είναι μια επιμορφωτική και ευχάριστη εμπειρία για όποια-όποιον συμμετάσχει. Το YH4F πραγματοποιείται χάρη στην ευγενική υποστήριξη των Reinhard Wiesemann, 
	Linuxhotel, και Vielrespektzentrum.
  </p>

  <p>
    Στον ιστότοπο <a href="https://yh4f.org/">yh4f.org</a> μπορείτε να βρείτε όλες τις σχετικές πληροφορίες, όπως τη διαδικασία, τα κριτήρια συμμετοχής, και <a href="/activities/yh4f/faq.html">Συχνές Ερωτήσεις</a>. Μπορείτε επίσης να χρησιμοποιήσετε τις εικόνες στο ειδικό <a href="/activities/yh4f/media.html">υλικό προώθησης</a> όταν κοινοποιείτε τα νέα του διαγωνισμού. Οι εικόνες έχουν μεταφραστεί και στα Ελληνικά.</p>

</body>

<tags>
  <tag key="front-page"/>
  <tag key="yh4f">Youth Hacking 4 Freedom</tag>
</tags>

<image url="https://pics.fsfe.org/uploads/medium/a235dcbf5ea56c30feaae56daa9677fe.png"/>

<translator>Vangelis Skarmoutsos</translator>
</html>
