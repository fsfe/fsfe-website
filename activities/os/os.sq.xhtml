<?xml version="1.0" encoding="UTF-8" ?>

<html>
<head>
  <title>Standarde të Hapura – Përmbledhje – FSFE</title>
</head>

<body class="article" microformats="h-entry">

 <p id="category">
	 <a href="/work.html">Puna Jonë</a>
	 </p>
  
<h1 class="p-name">Standarde të Hapura</h1>

<div class="e-content">

<div id="introduction">


<p><a href="/activities/os/def.html">Standardet e Hapura</a> janë themeli
i bashkëpunimit në një shoqëri moderne. Ato u lejojnë njerëzve të ndajnë lirisht
me njëri-tjetrin çfarëdolloj të dhënash, të parandalojnë bllokime nga prodhues 
apo të tjera pengesa artificiale ndaj ndërveprueshmërisë, dhe të nxisin zgjerimin 
e mundësive për zgjedhje, kur vjen puna te tregtuesit dhe zgjidhjet teknologjike. 
Standardet e Hapura janë të sendërtueshme me Software-in e Lirë, ndaj edhe i sjellin
tregut konkurrencë të plotë. FSFE-ja është në krahun e konkurrencës së ndershme,
ndërveprueshmërisë mes zgjidhjeve, dhe mundësisë së zgjedhjeve për konsumatorët.
Standardet e Hapura janë një parakusht i domosdoshëm për t’i garantuar këto liri.</p>
 
 </div>

<h2 id="what-is-a-technical-standard">Çfarë është një standard teknik?</h2>

<p>Një standard teknik është një grup rregullash të pranuara bashkërisht lidhur
me sisteme teknike. Zakonisht është i dokumentuar përmes të ashtuquajturave
'përcaktime të standardit' të cilat përshkruajnë mënyra për ta organizuar informacionin
në mënyrë konsistente, që kështu të mund të kuptohet dhe përdoret nga shumë aplikacione
të pavarura. Standardet që përdoren për depozitim informacioni quhen 'formate', kurse
ata të përdorur për transmetim informacioni quhen 'protokolle'.</p>

<p>Një standard vendos një taban të përbashkët që furnizon mjete për ndërveprueshmëri
dhe konkurrencë. Antipodi i standardizimit është monopoli: përdoruesit e një produkti
ose shërbimi mund të ndërveprojnë vetëm me përdorues të të njëjtit produkt ose shërbim. 
Ndaj, standardet përdoren për të lejuar konkurrencën për të mirën publike.</p>
 
<p>Standardet mund të jenë me leverdi për risitë, përmes lejimit të krejt aktorëve
në treg të rinovojnë mbi bazën e standardit dhe të krijojnë shërbimet e tyre për ta
vënë në punë standardin.</p>
 
<h2 id="why-open-standards">Pse Standarde të Hapura?</h2>

<p>Problemi lind kur një standard është pronë e një lojtari të tregut që
e përdor pozicionin e tij për të kontrolluar zhvillimin e mëtejshëm të
standardit, ose përpiqet ta manipulojë përmes rregullash licencimi me qëllim 
që të përjashtojë ose përfshijë disa grupe të caktuar aktorësh. Në këtë 
rast, standardizimi përdoret për qëllime të kundërta me nxitjen e konkurrencës 
dhe ndërveprueshmërisë.</p>
 
<p>Ndaj, konkurrenca e plotë në treg furnizohet nga standarde 
që janë të hapur. Meqë Standardet e Hapura janë të përdorshëm lirisht, pa
ndonjë kufizim, ato lejojnë përdorim teknologjish të standardizuara në produkte dhe
shërbime pa ndonjë avantazh <em>a priori</em> të bazuar në pronësinë e standardit. 
Si rrjedhojë, përdorimi i teknologjisë u lejohet krejt aktorëve në treg, pavarësisht nga modeli
i biznesit të dikujt.</p>
 
 <h3 id="what-is-an-open-standard">Ç’është një standard 'i hapur'?</h3>
 
 <p>Standardet e Hapura janë të sendërtueshëm përmes Software-it të lirë. Nëse
një standard nuk i plotëson kriteret vijuese, ai shpie në diskriminim kundër
Software-it të Lirë, ndaj s’mund të quhet standard 'i hapur':</p>

 <p>Një <a href="/activities/os/def.html">Standard i Hapur</a> i referohet një formati
 ose protokolli që është:</p>
 
 <ol>
<li>subjekt i shqyrtimit dhe përdorimit të plotë publik pa kufizime,
e mundshme kjo në mënyrë të barabartë për të gjitha palët;</li>
<li>pa ndonjë përbërës apo zgjerim që ka varësi në formate ose protokolle
të cilët nuk e plotësojnë përkufizimin e Standardeve të Hapur;</li>
<li>të lirë nga klauzola ligjore ose teknike që kufizojnë përdorimin
nga cilado palë ose cilido model biznesi;</li>
<li>i administruar dhe zhvilluar më tej në mënyrë të pavarur nga çfarëdo
tregtuesi i veçantë, përmes një procesi të hapur kundrejt pjesëmarrjes së
barabartë të konkurrentëve dhe palëve të treta;</li>
<li>i passhëm në formën e sendërtimeve të plota, të shumta, nga tregues konkurrentë,
ose si sendërtim i plotë, i passhëm në mënyrë të barabartë nga krejt palët.</li>
</ol>
 
<p>Në këtë mënyrë standardi garanton që teknologjia është e përdorshme nga gjithkush, 
pavarësisht nga modeli i biznesit që ndjek dikush, madhësia, ose portofoli i të drejtave ekskluzive. </p>
 
<h2 id="why-should-a-stanard-be-minimalistic">Pse standardet do të duhej të ishin minimaliste?</h2>
 
<p>Synimi i standardit është të vendoset një platformë e përbashkët në
teknologji dhe të bëjë të mundur që aplikacione të ndryshme të ndërveprojnë
me njëri-tjetrin. Me gjithnjë e më shumë të dhëna që depozitohen të dixhitalizuara,
gjëja më e rëndësishme është të garantohet ndërveprueshmëria mes aplikacioneve
të ndryshme. Kjo është arsyeja pse është thelbësore të bëhet e mundur që formati
që dikush zgjedh për të depozituar të dhënat e veta të jetë i përdorshëm
nga shumë aplikacione, pavarësisht nga tregtuesi ose zgjidhja teknike.</p>
 
<p>Kjo është arsyeja pse standardi jo vetëm duhet të jetë i hapur, por edhe 
<a href="/activities/os/minimalisticstandards.en.html">'minimalist'</a>, 
me qëllim që ta zgjidhë problemin teknik në mënyrë adekuate, dhe të lejojë
për atë standard sa më shumë sendërtime që të jetë e mundur. Me fjalë të tjera,
është e nevojshme të peshohet nëse standardi është aq i thjeshtë sa mundet,
dhe aq i ndërlikuar sa nevojitet.</p>
 
<p>Standardet e stërfryra, me veçori të shumta të panevojshme, u japin
tregtuesve të tyre një përparësi: është më e vështirë për një tjetër sendërtues
të lexojë në mënyrë adekuate formatin, dhe klienti detyrohet t’i nënshtrohet
kyçjeve nga një tregtues.  Përveç kësaj, standardet e fryra me veçori të përdorura
rrallë lënë hapur për sulmues dashakeqë deriçka të pasme dhe cenueshmëri.</p> 
 
<h2 id="standard-that-is-implementable-with-free-software">Standard që 
është i sendërtueshëm me Software-in e Lirë</h2>
 
<h3 id="reference-implementation">Sendërtime referencë</h3>
 
<p>Për standardet e software-it, standardi faktik përkufizohet përmes
përcaktimi formal dhe sendërtimit faktit. Pasja e përcaktimit formal
shpesh nuk është e mjaftueshme për të mundur të sendërtohet standardi
për sisteme dixhitalë kompleksë. Për cilëndo kompani që do të donte
të sendërtonte standardin, njohja e sendërtimeve ekzistuese shpesh është
më me vlerë se sa vetë përcaktimi formal, ngaqë kjo ndihmon të shmanget
procesi i zgjeruar provë-dhe-gabime për zgjidhjen e dykuptimësive te
përcaktimi formal.</p>
 
<p>Kështu pra, që standardi të jetë mjaftueshëm 'i hapur', hapja duhet të jetë
e pranishme si te përcaktimi, ashtu edhe te sendërtimi.</p>
 
<p>Për pasojë, për sendërtime të hapur është më me leverdi nga pikëpamja
ekonomike të botohen sendërtime referencë nën një licencë Software-i të Lirë.
Kjo lejon që sendërtimi referencë të jetë i passhëm lirisht dhe të luajë gjithashtu
rolin e një përcaktimi formal pa procesin institucional të caktimit të standardit.</p>
 
<h3 id="patents-in-standards">Patentat në standarde</h3>
 
<p>Ndonjëherë, përcaktimi i standardit përfshin zgjidhje teknike që
janë të nevoshjme për të sendërtuar standardin. Këto zgjidhje teknike
mund të mbrohen me patenta. Kështu që, cilitdo që dëshiron të adoptojë
dhe sendërtojë standardin, i duhet të sigurojë licencën e duhur nga zotëruesi
i patentës.</p>
 
<p>Industria ka përdorur praktika të ndryshme licencimi, për të mundur
të tejkalohet problemi i patentave, thelbësor për sendërtimin e standardit: për shembull,
kushtet 'royalty-free' (RF) ose një tjetër alternativë 'fair, reasonable, and non-discriminatory' 
(FRAND). <a href="/activities/os/why-frand-is-bad-for-free-software.en.html">Kushtet
FRAND  janë të papërputhshme me Software-in e Lirë</a>. Për më tepër, për shkak
të faktit që kushtet FRAND zakonisht mbahen të fshehtë, është e pamundur të provohet
nëse kushtet e vëna janë objektivisht 'të paanshme' ose 'jo diskriminues'. Për pasojë, FRAND
mund të përdoret si një mjet për të manipuluar procesin e standardizimit me qëllim që të
përjashtohet konkurrenca.</p>
 
<p>Ndërkohë që licencimi RF merret vetëm me kriterin e pagimit të rrjedhur nga të drejta kopjimi, 
ai nuk trajton kufizime të tjera që mund të vendosen mbi adoptimin dhe sendërtimin
e një standardi përmes Software-it të Lirë. Parë në këtë mënyrë, rregullat e licencimit
të teknologjive të patentuara, për një proces standardizimi, duhet të jenë
të përputhshme me gamën më të gjerë të mundshme të aktorëve të tregut, ngaqë qëllimi
i standardizimit është të nxisë konkurrencën dhe të lejojë risitë e bazuara mbi të.</p>
 
<p>Ia vlen të shënohet se zor të ketë ndonjë sistem të ri në sektorin TIK që është ndërtuar
pa përdorimin e Software-it të Lirë, dhe se përjashtimi nga proceset e standardizimit
i kompanive që i bazojnë produktet e tyre në Software-in e Lirë mund të pengojë
dukshëm risitë. Ndaj, licenca e përshtatshme për patenta thelbësore për standarde
është ajo që nuk vendos ndonjë kufizim mbi sendërtime standardi përmes Software-i
të lirë, domethënë 'pa kufizime', po t’i referohemi
<a href="#what-is-an-open-standard">përkufizimit të Standardeve të Hapura</a>.</p>
 
<h2 id="what-can-you-do">Ç’mund të bëni?</h2>

<blockquote>
<h3 id="as-a-citizen">Si shtetas</h3>
 
<p>
<ul>Këmbëngulni në Standarde të Hapura: mos e lini qeverinë tuaj, universitetin, punëdhënësin, 
apo administratën publike vendore t’ju detyrojnë të përdorni formate të kyçur.</ul>
</p>
</blockquote>

<blockquote>
<h3 id="as-a-politician">Si politikan</h3>
 
<ul>
<li>Promovoni politika që garantojnë praktikisht konkurrencë dhe risi
në standardizime, domethënë Standarde të Hapura minimaliste të sendërtuara
përmes Software-i të Lirë.</li>
<li>Promovoni politika licencimi që bazohen në kushte 'pa kufizime', me qëllim
që të arrihet adoptimi më i gjerë i mundshëm i standardeve dhe të lejohet
sendërtimi i tyre nga krejt aktorët në treg.</li>
<li>Jepini përparësi përdorimit të Standardeve të Hapura në prokurime publike
dhe zhvillim software-i, me qëllim që të shtohet ndërveprueshmëria mes
krejt zgjidhjeve software të përdorura në sektorin publik.</li>
</ul>
</blockquote>
 
</div>

  <h2>Lajme të afërta</h2>

      <fetch-news/>
      
 </body>
  
<sidebar promo="open-standards">

 <dynamic-content />     

<h2>Materiale për lexim të mëtejshëm</h2>
      
 <ul>
 <li><a href="/activities/os/ps.html">"Analizë e baraspeshimit: Standardizim dhe
   Patenta"</a> nga Georg Greve</li>
 <li><a href="/activities/os/why-frand-is-bad-for-free-software.html">Pse
   FRAND-i është i dëmshëm për Software-in e Lirë?</a></li>
   <li><a href="/activities/os/eif-v3.en.html">Komentet e FSFE-së mbi
rishikimin e Kuadrit Europian të Ndërveprueshmërisë, v.3</a></li>
 <li><a href="/activities/os/eifv2.html">"EIFv2: Gjurmimi i humbjes
   së ndërveprueshmërisë"</a> nga Karsten Gerloff dhe Hugo Roy</li>
 <li><a href="/activities/os/bsa-letter-analysis.html">"Në Mbrojtje të Standardeve të Hapura:
   FSFE-ja hedh poshtë pretendimet false të BSA-së në Komisionin Europian"</a> nga Karsten 
   Gerloff, Carlo Piana dhe Sam Tuke</li>
 <li><a href="http://fsfe.org/activities/os/2012-06-uk-consultation-os.en.html">Parashtrimet
e FSFE-së për Konsultimin Rreth Standardeve të Hapura në Britaninë e Madhe, 2012</a></li>
 <li><a href="/activities/policy/eu/digital-single-market-comments.en.html">Komentet e FSFE-së 
 mbi Strategjinë e BE-së për një Treg të Përbashkët Dixhital</a></li>
 <li><a href="/activities/policy/igf/sovsoft.html">"Software Sovran: Standardet e Hapura,
  Software-i i Lirë, dhe Interneti"</a> kontributi i FSFE-së në IGF-në e parë</li>
 <li><a href="/activities/os/20150213.EC-patents-standards-consultation.FSFEresponse.pdf">Përgjigja
e FSFE-së për konsultën e Komisionit Europian mbi patentat dhe standardet</a></li>
<li><a href="/activities/os/2014-03-26.OpenLetterToVilella.en.html">Letër e Hapur
   në Ditën e Lirisë së Dokumenteve 2014 për Giancarlo Vilella, drejtor i Drejtorisë së Përgjithshme
   të Parlamentit Europian për ITEC dhe Kryetar i Komitetit Ndërinstitucional për
   Informatikën</a>, nga Karsten Gerloff</li>
</ul>

 <h2>Lidhje të jashtme me interest</h2>
 <ul>
  <li><a href="http://documentfreedom.org">Dita e Lirisë së Dokumenteve</a></li>
  <li><a href="http://www.odfalliance.org">Aleanca ODF</a></li>
  <li><a href="http://www.pdfreaders.org">PDFreaders.org</a></li>
  <li><a href="http://www.fsf.org/resources/formats/playogg">Play Ogg!</a></li>
  <li><a href="http://isp.law.yale.edu/static/papers/Open_Documents_and_Democracy.pdf">"Dokumentet
   e Hapura dhe Demokracia"</a>, nga Laura de Nardis dhe Eric Tam, Yale
  Information Society Project</li>
   <li><a href="http://www.intgovforum.org/Substantive_1st_IGF/openstandards-IGF.pdf">"Një
   Bazë Ekonomike për Standarde të Hapura"</a> nga Rishab A. Ghosh</li>
  <li><a href="http://blogs.fsfe.org/greve/?p=160">"Një kuptim i Standardeve
të Hapura i shpërfaqur rishtas"</a> nga Georg Greve</li>
 </ul>

</sidebar>
</html>
<!--
Local Variables: ***
mode: xml ***
End: ***
-->
