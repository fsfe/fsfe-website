<?xml version="1.0" encoding="UTF-8"?>

<html>
<head>
    <title>Obiettivi politici 2014 - 2019 - Enti Pubblici - FSFE</title>
  </head>

  <body class="article" microformats="h-entry">
    <p id="category"><a href="/activities/policy/eu/policy-goals.html">Obiettivi Politici 2014 - 2019</a></p>
    <h1>Enti Pubblici</h1>
	
	<p>Gli enti pubblici sono una parte fondamentale degli Stati
	democratici. I parlamenti, le organizzazioni governative e gli enti
	pubblici devono essere sotto il controllo completo dello Stato, che a sua volta è
	governato dai suoi cittadini attraverso processi democratici.</p> 

	<p>Per raggiungere questi obiettivi, gli enti pubblici devono avere il pieno controllo
	sia del software e dei sistemi informatici che essi usano, sia dei
	dati che essi raccolgono, memorizzano, e trattano. Gli enti pubblici per soddisfare ai loro
	obblighi nei confronti dei cittadini che servono devono usare
	solo <a href ="/freesoftware/basics/summary.html">Software Libero</a>, e memorizzare
    i propri dati in file il cui formato sia conforme con agli <a href = "/activities/os/def.html">Standard
    Aperti</a>.</p> 

	<p>Laddove gli enti pubblici ricorrano a software as a service (SaaS o soluzioni
	"cloud") devono, inoltre, evitare il blocco da fornitore (vendor lock-in) e garantire
	che sia possibile cambiare facilmente fra vari fornitori di tali
	servizi. Essi devono garantire che i dati siano portabili fra i fornitori,
	che i dati siano memorizzati in file il cui formato sia conforme agli Standard Aperti, e
	che le soluzioni non necessitino di software (client) non libero.
	Gli enti pubblici sono finanziati attraverso le tasse. Essi devono essere sicuri di spendere
	saggiamente questi fondi. Se le organizzazione sono bloccate (locked-in) in una qualsiasi
	offerta di un fornitore, essi finiranno col pagare prezzi di monopolio per
	il software ed i servizi correlati.</p>

	<p>Invece, gli enti pubblici devono procurarsi il proprio software ed i
	servizi informatici solo attraverso procedure di gara libera
	che siano aperte a tutti gli offerenti. Gli enti pubblici devono preventivare i costi
	futuri di uscita nel prezzo di ogni offerta, e devono altresì preventivare i costi di qualsiasi
	altra licenza che essi dovranno necessariamente acquistare in aggiunta alla soluzione che viene
	offerta. Gli enti pubblici dovrebbero procurarsi solo dispositivi sui quali possano
	modificare liberamente il software, ed installare sistemi operativi ed altri programmi
	di loro scelta.</p>

	<p>Quando gli enti pubblici sviluppano software, o pagano per lo sviluppo di
	software, il programma risultante deve essere rilasciato al pubblico sotto
    una licenza Software Libero. I cittadini e le aziende hanno pagato per questo
    software con le proprie tasse, pertanto essi dovrebbero averne accesso. Ciò
    include le applicazioni per gli smartphone ("app") rilasciate dagli enti
	pubblici.</p> 

<blockquote>
<p><b>Vogliamo che la UE e i suoi membri dichiarino di:</b></p>
  
<p>
 - chiedere alla Commissione di proporre leggi che richiedano che tutto
   il software finanziato pubblicamente, incluse le applicazioni per i dispositivi
   mobili, sia reso pubblicamente disponibile sotto una licenza Software Libero</p>

<p> - chiedere alla Commissione di proporre leggi, in relazione ai bandi di gara,
   che richiedano agli enti pubblici di includere i costi di uscita nel costo totale
   di qualunque software o soluzione di hosting che essi acquisiscano</p>

</blockquote>

  </body>

<sidebar promo="our-work">
	<h2>Our policy goals</h2>
	<ul>
		<li><a href="/activities/policy/eu/policy-goals/consumer-rights.html">Diritti dei consumatori e sovranità sui dispositivi</a></li>
		<li><a href="/activities/policy/eu/policy-goals/privacy.html">Privacy, sorveglianza e crittografia</a></li>
		<li><a href="/activities/policy/eu/policy-goals/distributed-systems.html">Sistemi distribuiti</a></li>
	</ul>
</sidebar>


  <timestamp>$Date$ $Author$</timestamp>
  <translator>Tarin Gamberini</translator>
</html>
<!--
Local Variables: ***
mode: xml ***
End: ***
-->
