<?xml version="1.0" encoding="UTF-8"?>
<html newsdate="2013-07-30">
  <version>1</version>

	<head>
		<title>Letër e Hapur Komitetit Elektoral Kombëtar të Estonisë mbi Lirinë dhe Votimin në Internet</title>
	</head>
	<body>
		<h1>Letër e Hapur Komitetit Elektoral Kombëtar të Estonisë mbi Lirinë dhe Votimin në Internet</h1>

		<p>FSFE-ja i ka dërguar një <a href="/news/2013/2013-07-26_Open_Letter_to_NEC.html">letër të hapur</a> Komitetit Elektoral Kombëtar të Estonisë (NEC) lidhur me sistemin e votimit në Internet të vendit. Ne i kërkojmë NEC-ut bërjen publike si <a href="/freesoftware/freesoftware.html">Software të Lirë</a> të software-it të përdorur në procesin e votimit.</p>

		<blockquote>
			<p>"Synimi ynë është të mbrojmë lirinë dhe privatësinë e shtetasve të Estonisë, dhe të përmirësojmë sigurinë e procesit zgjedhor," shprehet Karsten Gerloff, president i FSFE-së.</p>
		</blockquote>

		<p>Estonia ka përdorur që prej 2005-s votimin në Internet për zgjedhjet e përgjithshme. Për fat të keq, teknologjia e sistemit mbetet pronësore. Veprimtarët vendorë kanë arritur kohët e fundit ta bindin NEC-un të hedhë në qarkullim kodin burim për një pjesë të software-it sipas një licence jo të lirë, por kjo licencë nuk lejon shpërndarjen e veprave të rrjedhura, as përdorimin komercial. Këto kufizime arbitrare mbi software-in e zhvilluar me fonde publike e pengojnë analizimin e sigurisë së tij.</p>

		<blockquote>
			<p>"Përbërës të rëndësishëm të sistemit mbeten ende tërësisht të panjohur për publikun e përgjithshëm. Një nga këta përbërës është aplikacioni i votimit për votuesin që duhet të ngarkohet dhe ekzekutohet në kompjuterin e votuesit," thotë Heiki Ojasild, Anëtar Shok dhe anëtar i asamblesë së përgjithshme të FSFE-së. "Nuk ka garanci se kjo kuti e zezë <a href="http://vvk.ee/voting-methods-in-estonia/engindex/statistics/">e përhapur masivisht</a> funksionon sipas asaj çka presin votuesit, apo se do të respektojë privatësinë apo vullnetin e tyre."</p>
		</blockquote>

		<p>Për shkak të mospasjes së kodit burim dhe faktit që aplikacioni i votimit për votuesin nuk është i ndërtuar mbi <a href="/freesoftware/standards/def.html">Standarde të Hapur</a>, votuesi është gjithashtu i detyruar të përdorë një nga sistemet operativë që mbulohen prej Komitetit Elektoral Kombëtar.</p>

		<p>FSFE-ja i ka tërhequr vëmendjen NEC-ut mbi këto probleme të mbetura dhe mbi zgjidhjet e mundshme. FSFE-ja i ka ofruar NEC-ut asistencën e vet dhe shpreson t’i ndihmojë për të bërë të mundur që të mos hiqet dorë nga liria, privatësia dhe besueshmëria e zgjedhjeve në emër të përparimit teknologjik.</p>
	</body>
	<tags>
		<tag key="front-page"/>
		<tag key="ee"/>
                <tag key="policy">Politika</tag>
                <tag key="electronic-voting">Votim Elektronik</tag>
	</tags>
</html>
