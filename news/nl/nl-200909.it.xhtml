<?xml version="1.0" encoding="UTF-8" ?>

<html newsdate="2009-10-12" type="newsletter">
<head>
  <title>FSFE Newsletter - Settembre 2009</title>
</head>
<body>

<h1>FSFE Newsletter - Settembre 2009</h1>

<p newsteaser="yes">Il Software Freedom Day è uno degli eventi principali per la comunità del Software
Libero in Settembre, ed è un appuntamento al quale non manchiamo mai: quest'anno FSFE ha festeggiato
a Leipzig, Vienna ed Amburgo con l'aiuto dei nostri Fellow. Grazie a loro, la campagna "Ask your
candidate about Free Software!" per le elezioni Tedesche è stata un grande successo.</p>

<p>Il presidente di FSFE ha commentato sul possibile patteggiamento nel "caso dei browser" di Microsoft; abbiamo
iniziato ad usare Identi.ca come piattaforma di micro-blogging e abbiamo preso a bordo due nuovi stagisti.
Continua a leggere per conoscerli!</p>

<p align="right"><a href="mailto:poderi@fsfe.org">Giacomo Poderi</a></p>

   <h3>Indice</h3>
<ol>
<li><a href="#1" name="TOC1">FSFE alla CE: Non sprecate un'opportunità con un accordo affrettato</a></li>
<li><a href="#2" name="TOC2">Le interviste della Fellowship: Andreas Tolf Tolfsen</a></li>
<li><a href="#3" name="TOC3">Il secondo incontro su Jabber della Fellowship, 22 Settembre</a></li>
<li><a href="#4" name="TOC4">Festeggiamenti per il Software Freedom Day, 19 Settembre</a></li>
<li><a href="#5" name="TOC5">FSFE utilizza il Software Libero per il micro-blogging su Identi.ca</a></li>
<li><a href="#6" name="TOC6">Il benvenuto a Hugo Roy e Lena Simon: nuovi stagisti a Berlino</a></li>

<strong>Sotto i riflettori</strong>

<li><a href="#7" name="TOC7">Il Software Libero entra nelle campagne delle elezioni Tedesche</a></li>

<strong>Accadde in passato</strong>

<li><a href="#8" name="TOC8">Unione Europea contro Microsoft: Una vittoria per il Software Libero</a></li>

<strong>Prossimi eventi</strong>

<li><a href="#9" name="TOC9">Pacchetti commerciali: un nuovo modo per sostenere FSFE</a></li>

</ol>

<p></p>


	<h3><a name="1"/>FSFE alla CE: Non sprecate un'opportunità con un accordo affrettato</h3>
	
	<p>Karsten Gerloff, presidente di FSFE, ha commentato sulla recente notizia che vede la Commissaria per
	l'Antitrust Neelie Kroes al lavoro per chiudere i principali casi aperti sulla propria scrivania prima della
	fine del suo mandato in Novembre. Due di questi casi riguardano il comportamento anti-concorrenziale di Microsoft
	nel mercato dei browser e la pratica della compagnia di impedire ad altri di interoperare con le proprie
	applicazioni desktop. L'articolo di Karsten evidenzia le ragioni per cui l'offerta di patteggiamento di Microsoft
	sia ancora troppo debole, elenca le necessità del Software Libero per un patteggiamento accettabile, e
	chiede alla Commissaria Neelie Kroes di non sprecare l'opportunità di stabilire una concorrenza reale
	nel mercato IT Europeo con un accordo troppo affrettato.</p>

<ul>
<li><a href="http://blogs.fsfe.org/gerloff/?p=263">http://blogs.fsfe.org/gerloff/?p=263</a></li>
</ul>


	<h3><a name="2"/>Le interviste della Fellowship: Andreas Tolf Tolfsen</h3>
	
	<p>Andreas Tolf Tolfsen è il Fellow intervistato da Stian Rødven Eide questo Settembre.
	Andreas è un tecnologo della rete, uno sviluppatore ed un aspirante musicologo. Lavora presso
	Opera Software, e si batte regolarmente per le libertà digitali. Nell'intervista Andreas ci parla molto dell'HTML5,
	dell'Electronic Frontier Norway e di musica.</p>

<ul>
<li><a href="http://blogs.fsfe.org/fellowship-interviews/andreas-tolf-tolfsen/">http://blogs.fsfe.org/fellowship-interviews/andreas-tolf-tolfsen/</a></li>
</ul>


	<h3><a name="3"/>Il secondo incontro su Jabber della Fellowship, 22 Settembre</h3>
	
	<p>Il 22 Settembre, dalle 19:00 alle 20:30, per ripetere la positiva esperienza dell'incontro tenutosi per l'elezioni
	della Fellowship, abbiamo tenuto un nuovo incontro jabber. Molti Fellow si sono presentati nella nostra stanza
	virtuale: conference.jabber.fsfe.org, e hanno chiesto a Matthias Kirschner, coordinatore della Fellowship, e a Torsten
	Grote, rappresentante della Fellowship all'Assemblea Generale (GA), di chiarire i propri dubbi.
	I temi principali dell'incontro sono stati il ruolo della GA di FSFE e le procedure per prendervi parte.
	Anche il Software Libero nell'Educazione è stato discusso quale interessante tema da affrontare nel prossimo
	incontro jabber della Fellowship. Maggiori informazioni sul prossimo incontro verranno
	pubblicate a breve!</p>


	<h3><a name="4"/>Festeggiamenti per il Software Freedom Day, 19 Settembre</h3>
	
	<p>Per cinque anni, il Software Freedom Day (SFD) è stata la chance perfetta per gli 'hacktivist' per radunarsi
	insieme in diversi luoghi in giro per il mondo e celebrare il Software Libero ed i suoi principi.
	Più di 500 gruppi in tutto il mondo si sono registrati per l'evento e hanno festeggiato il SFD 2009 questo
	sabato 19 Settembre. I gruppi locali della Fellowship di FSFE hanno partecipato agli eventi di Vienna e
	Leipzig e abbiamo gestito uno stand al SFD di Amburgo.</p>

<ul>
<li><a href="http://blogs.fsfe.org/mk/?p=354">http://blogs.fsfe.org/mk/?p=354</a></li>
<li><a href="http://blogs.fsfe.org/gollo/2009/09/23/software-freedom-party-in-vienna/">http://blogs.fsfe.org/gollo/2009/09/23/software-freedom-party-in-vienna/</a></li>
<li><a href="http://softwarefreedomday.org/">http://softwarefreedomday.org/</a></li>
</ul>



	<h3><a name="5"/>FSFE utilizza il Software Libero per il micro-blogging su Identi.ca</h3>
	
	<p>Molte persone chiave nella nostra organizzazione hanno iniziato ad usare il servizio libero di micro-blogging
	Identi.ca per condividere gli aggiornamenti sul proprio lavoro e condividere link interessanti.
	Su Identi.ca esiste ora il gruppo "fsfe" al quale è possibile registrarsi per rimanere informati sulle nostre attività.
	Inoltre, abbiamo anche iniziato ad adottare alcune 'tag' comuni quali #fellowship, #pdfreaders e #dfd che vi
	incoraggiamo ad utilizzare. Matthias Kirschner, coordinatore della Fellowship, ha pubblicato un post
	sul proprio blog spiegando il nostro uso di Identi.ca</p>

<ul>
<li><a href="http://blogs.fsfe.org/mk/?p=327">http://blogs.fsfe.org/mk/?p=327</a></li>
<li><a href="http://identi.ca/group/fsfe">http://identi.ca/group/fsfe</a></li>
</ul>


	<h3><a name="6"/>Il benvenuto a Hugo Roy e Lena Simon: nuovi stagisti a Berlino</h3>
	
	<p>A partire dal 1 Settembre, FSFE ha preso a bordo due nuovi, giovani e motivati stagisti:
	Hugo Roy e Lena Simon. Hugo viene dalla Francia e lavorerà con noi fino a Maggio 2010, concentrandosi
	su aspetti politico legali. Lena è Tedesca, e resterà con noi per un mese per aiutarci nell'installazione
	del nostro nuovo ufficio a Berlino. Inoltre, ci ha già dato un grande supporto durante la campagna
	"Ask your candidate about Free Software!". Siamo contenti di averli entrambi con noi e siamo sicuri che
	aggiungeranno valore al nostro lavoro. Benvenuti Hugo e Lena!</p>

<ul>
<li><a href="http://blogs.fsfe.org/hugo/">http://blogs.fsfe.org/hugo/</a></li>
<li><a href="http://blogs.fsfe.org/lsimon/">http://blogs.fsfe.org/lsimon/</a></li>
</ul>


<strong>Sotto i riflettori</strong>

	<h3><a name="7"/>Il Software Libero entra nelle campagne delle elezioni Tedesche</h3>

	<p>Prima delle elezioni Tedesche del 2009, la sezione Tedesca di FSFE con l'aiuto di molti
	Fellow e volontari ha portato la questione del Software Libero nel dibattito politico. La campagna
	"Ask your candidate about Free Software!" (n.d.tr "Interroga il tuo candidato sul Software Libero!")
	ha interrogato politici di diversi partiti sulla loro visione sui principi del Software Libero, Standard Aperti
	e della loro diffusione. Matthias Kirschner ha detto: "Vogliamo che i politici entrino in contatto con
	questi temi, e vogliamo motivare la comunità del Software Libero ad iniziare a dialogare con i propri politici."</p>

	<p>Durante la campagna politica, le domande preparate dai Fellow e da altri volontari sono state inoltrate a
	rappresentanti di diversi partiti politici. Le risposte sono state raccolte nel wiki della Fellowship, ordinate
	e riassunte. Con l'aiuto ed il coordinamento di Matthias e Lena, il progetto ha raccolto 26 risposte
	(su 35 domande inoltrate) e molta copertura mediatica prima e dopo l'elezioni Tedesche. L'organizzazione
	associata di FSFE, ANSOL, ha lanciato una campagna simile in Portogallo, dove le elezioni nazionali
	si sono svolte nello stesso periodo. Ci siamo scambiati link ed informazioni per ispirarci a vicenda.</p>

<ul>
<li><a href="http://www.fsfe.org/campaigns/btw09/btw09.html">http://www.fsfe.org/campaigns/btw09/btw09.html</a></li>
</ul>

<p>Link utili:</p>
<ul>
<li><a href="http://www.fsfe.org/news/2009/news-20090921-01.html">http://www.fsfe.org/news/2009/news-20090921-01.html</a></li>
<li><a href="http://www.fsfe.org/news/2009/news-20090908-01.html">http://www.fsfe.org/news/2009/news-20090908-01.html</a></li>
<li><a href="http://wiki.fsfe.org/Bundestagswahl2009">http://wiki.fsfe.org/Bundestagswahl2009</a></li>
<li><a href="http://ansol.org/politica/legislativas2009">http://ansol.org/politica/legislativas2009</a></li>
</ul>

<strong>Accadde in passato</strong>

	<h3><a name="8"/>Unione Europea contro Microsoft: Una vittoria per il Software Libero</h3>
	
	<p>Nel Settembre 2007, il caso antitrust dell'Unione Europea contro Microsoft è stato finalmente chiuso.
	La Corte Europea di Prima Istanza ha ritenuto Microsoft colpevole di deliberata ostruzione all'interoperabilità
	e confermato l'obbligo di Microsoft a condividere le informazioni del proprio protocollo. 
	Questa informazione è ora stata pubblicata ed è attualmente usata dagli sviluppatori di Samba e di molti altri
	progetti. I team di FSFE e Samba hanno partecipato al caso in qualità di terze parti interessate. Il nostro lavoro
	è stato cruciale per il raggiungimento di tale importante vittoria. Oggi, la sentenza di questa causa agisce da
	importante punto di riferimento per la lotta contro i monopoli nel mercato del software.</p>

<ul>
<li><a href="http://mail.fsfeurope.org/pipermail/press-release/2007q4/000187.html">Comunicato Stampa</a></li>
</ul>


<strong>Prossimi eventi</strong>

	<h3><a name="9"/>Pacchetti commerciali: un nuovo modo per sostenere FSFE</h3>
	
	<p>Al fine di facilitare le compagnie interessate al Software Libero a sostenere il nostro lavoro, abbiamo
	creato un set di pacchetti commerciali per offrire servizi legati al Software Libero. Questi includono servizi quali
	una Free Software Hotline, dei workshop personalizzati, delle chiamate bimestrali di aggiornamento, e cene annuali
	di networking. Maggiori informazioni sui pacchetti saranno pubblicate presto sul nostro sito. Tenete d'occhio:</p>

<ul>
<li><a href="">http://fsfe.org/news/</a></li>
</ul>

<p></p>

<p>L'elenco completo delle newsletter della FSFE si trova su</p>
<a href="http://fsfe.org/news/newsletter.html">http://fsfe.org/news/newsletter.html</a>

<p>Per sapere come unirsi alla Fellowship o supportare il lavoro di FSFE</p>
 <a href="http://fellowship.fsfe.org/join">http://fellowship.fsfe.org/join</a>
 <a href="http://fsfe.org/contribute/contribute.html">http://fsfe.org/contribute/contribute.html</a>

<p>Potete ordinare il nostro merchandise su</p>
<a href="http://fsfe.org/order/order.html">http://fsfe.org/order/order.html</a>

</body>
	<timestamp>$Date$ $Author$</timestamp>
	<transator>Giacomo Poderi</transator>
</html>
<!--
Local Variables: ***
mode: xml ***
End: ***
-->
