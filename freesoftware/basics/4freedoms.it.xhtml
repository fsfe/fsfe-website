<?xml version="1.0" encoding="UTF-8" ?>

<html>
  <head>
    <title>Quattro Libertà - FSFE</title>
  </head>
  <body>
    <p id="category">
      <a href="/freesoftware/basics/summary.html">Fondamenti</a>
    </p>

    <h1>Le Quattro Libertà del Software Libero</h1>

    <p>
      Quando parli di Software Libero parli di libertà.  Più
      precisamente, parli delle libertà di <strong>usare</strong>,
      <strong>studiare</strong>, <strong>condividere</strong> e <strong>migliorare</strong> il software.
      Grazie ad una analogia con una ricetta, diventa abbastanza chiaro come funzionano
      tali libertà e perché è importante che il
      <a href="/freesoftware/basics/sourcecode.html">codice sorgente</a>
      di un software sia disponibile a chiunque.
    </p>

    <p>
      Ipotizziamo di voler preparare una zuppa. Davanti a noi abbiamo
      la ricetta e gli ingredienti. Abbiamo la libertà di usare la ricetta
      per qualsiasi scopo:  possiamo cucinare per cena a casa o a casa di
      amici, in vacanza, in un paese straniero.  Ciò è quello che si intende
      con la prima libertà: <strong>uso illimitato per qualsiasi
        scopo</strong>.
    </p>

    <p>
      Ora prendiamo la ricetta e leggiamo quali ingredienti sono
      necessari. Nella nostra metafora la ricetta della zuppa è il codice sorgente del software.
      Senza il codice sorgente non posso capire il software, esattamente
      come non posso preparare una zuppa senza avere accesso alla ricetta.
      Questo è il significato della seconda libertà:  ho bisogno
      del <strong>diritto di studiare come funziona un software e di capirlo</strong>.
      Non mi è di alcuna utilità avere una confezione di zuppa la cui
      composizione non è chiara e la cui ricetta è tenuta segreta.
    </p>

    <p>
      Per continuare la nostra metafora possiamo anche immaginare che cucinare solo per me mi renda triste.  Ho la libertà
      di invitare alcuni amici per cena, o di portargli la mia zuppa quando sono
      invitato, o addirittura di dar loro la mia ricetta affinché possano gustare
      la zuppa anche se sono assente. I miei amici possono anche copiare la
      mia ricetta e darla ai loro amici... Questa è la terza
      libertà:  <strong>il diritto di condividere copie del programma</strong>
      aiutando, con questo gesto, le persone.
    </p>

    <p>
      Un ulteriore passo è osservare che la mia zuppa, anche se la ritengo buona,
      potrebbe essere migliore. Nella ricetta ci sono alcuni suggerimenti come l'aggiungere
      un po' di prezzemolo, ma il prezzemolo non mi piace: provo con il basilico.
      Preparo la zuppa e trovo che abbia un gusto migliore.  Allora prendo la mia copia personale della ricetta e
      la modifico: cancello "prezzemolo" e scrivo al suo posto "basilico". Quando un
      amico mi chiede la mia ricetta gli do la nuova versione modificata.
      Questa è la quarta libertà: <strong>la libertà di
          migliorare il codice sorgente e di distribuire i miglioramenti</strong>,
      cosicché tutti possano beneficiarne. Poiché
      sono autorizzato a fare ciò, anche la zuppa dei miei amici ha un sapore migliore. O
      forse anche loro vorranno aggiungere un altro ingrediente, diciamo della
      crema, così modificheranno la loro copia della ricetta. Le cose funzionano
      in questo modo da quando la cucina è stata inventata. Le persone non hanno
      cucinato il primo tacchino della storia riempiendolo di arance, cavolo rosso e
      semi di cardamomo, ma piuttosto lo avranno cucinato arrosto insieme ad un cervo
      su di un falò.

      Se nessuno ha il diritto di rivelare come rendere le cose migliori, probabilmente
      staremmo ancora mangiando cervo arrosto con tacchino crudo o qualcosa
      del genere.  Pessima idea.
    </p>

    <p>
      Appare del tutto ovvio il fatto di essere autorizzato a dar via una ricetta o una zuppa
      o perfino di migliorarla.  Se questa stessa logica la trasferiamo al software,
      possiamo facilmente capire che nel caso di software proprietario non
      sono né autorizzato a copiare né a condividere il software: farlo è
      illegale.  Non sono autorizzato ad aiutare le persone.
    </p>

    <p>
      Se pensi che per te queste libertà siano di
      di poco interesse, poiché non programmi, per favore rifletti su questa cosa:  anche se non sei in grado di farlo
      da solo, queste libertà danno la possibilità, a coloro che
      possono programmare meglio di quanto non riesca tu, di risolvere i problemi per te.
      Ad ogni modo, senza l'accesso al codice sorgente tutto ciò rimane
      impossibile.
    </p>

<h3>Altri Collegamenti</h3>
<p>Questa spiegazione esiste anche in formato video, allo <a href="http://ia331413.us.archive.org/2/items/WOS4-Show_des_freien_Wissens/show.ogv">Spettacolo della Conoscenza Libera (Show des freien Wissens)</a> (430 MB, OGV, in tedesco) 
    </p>
  </body>

  <timestamp>$Date$ $Author$</timestamp>
  <translator>Tarin Gamberini</translator>
</html>
<!--
Local Variables: ***
mode: xml ***
End: ***
-->
