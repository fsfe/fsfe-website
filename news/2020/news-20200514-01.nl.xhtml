<?xml version="1.0" encoding="UTF-8"?>
<html newsdate="2020-05-14">
  <version>1</version>

<head>
  <title>FSFE geeft project voor noodventilatoren een por richting een Vrije Softwarelicentie</title>
</head>
<body>

<h1>FSFE geeft project voor noodventilatoren een por richting een Vrije Softwarelicentie</h1>

<p>Na een por door de FSFE heeft het Nederlandse OpenAIR-initiatief zijn materiaal voorzien van licenties die hergebruik ondersteunen.</p>

<p>In Nederland is een initiatief gestart om COVID-19 aan te pakken door een eenvoudig te produceren noodventilator te ontwikkelen, waarvan de onderdelen voornamelijk lokaal kunnen worden ingekocht: <a href="https://www.operationair.org/">OperationAIR</a>. Dit project is op 16 maart door professor Harlaar en studenten van de afdeling BioMechanica van de Technische Universiteit Delft gestart om te zorgen voor voldoende ventilatorcapaciteit voor de behandeling van COVID-19 patiënten. Het team was van plan het ontwerp openbaar te maken voor hergebruik. Om te voldoen aan de principes van Open Wetenschap is alle documentatie, technisch ontwerp en broncode <a href="https://osf.io/mn7xq/">op een coherente manier op hun website gepubliceerd.</a>.</p>

<figure>
  <img src="/picturebase/miscellaneous/202005-OperationAIR-800px.png" alt="Ventilator hardware overzicht" />
  <figcaption>Weergave van de OperationAIR ventilator. CC-BY-4.0 International OperationAIR</figcaption>
</figure>

<p>Het Nederlandse FSFE-team merkte echter dat het project zoals het is gepubliceerd was niet herbruikbaar is. Het ontbrak aan een licentie en het bevatte een disclaimer die commercieel gebruik verbood. De FSFE deed een beroep op het team om hen ervan bewust te maken dat hun huidige publicatie niet voldeed aan hun bedoelingen. Het team stemde ermee in en besloot na een ontmoeting met hun advocaten om de disclaimer te wijzigen, een CC-BY 4.0 International-licentie op alle documenten te plaatsen en de software onder een Vrije Softwarelicentie (Apache 2.0-licentie) te leveren.</p>

<blockquote>
	De FSFE juicht het OpenAIR-team toe vanwege zowel het naleven van de principes van Vrije Software en Open Wetenschap als wel voor het leveren van een bijdrage tegen de COVID-19-crisis. We hopen dat meer mensen dit voorbeeld zullen volgen om <a href="/news/2020/news-20200408-01.en.html">oplossingen voor COVID-19 uit te brengen onder een Vrije Softwarelicentie voor hergebruik</a>, zegt Nico Rikken, de Nederland-coördinator van de FSFE. </blockquote>

</body>
<tags>
  <tag key="front-page"/>
  <tag key="tools">Gereedschappen</tag>
  <tag key="pmpc">Publiek Geld? Publieke Code!</tag>
  <tag key="corona">Corona</tag>
  <tag key="nl">Nederland</tag>
</tags>
<image url="/picturebase/miscellaneous/202005-OperationAIR-800px.png" />
<author id="rikken"/>
<discussion href="TODO" />
<translator>André Ockers</translator>
</html>
