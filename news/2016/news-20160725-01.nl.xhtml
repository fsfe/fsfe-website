<?xml version="1.0" encoding="UTF-8"?>
<html newsdate="2016-07-25">
  <version>1</version>


<head>
  <title>Gedwongen routers: waar klanten nu voor moeten opletten</title>
</head>
<body>

<h1>Gedwongen routers: waar klanten nu voor moeten opletten</h1>

<p newsteaser="yes">Tot nu toe bepaalden internetdienstaanbieders (ISP's) in 
Duitsland de router die gebruikers moesten gebruiken om verbinding te maken 
met het internet. De gebruikers had daarbij geen inspraak. Dit verandert op 1 
augustus. Een nieuwe wet staat gebruikers toe om het apparaat te kiezen dat 
thuis geïnstalleerd gaat worden. De FSFE wil verzekeren dat iedereen op de hoogte 
is van hun nieuwe rechten en vraagt gebruikers om zaken te rapporteren waarin 
ISP's proberen om de nieuwe regelgeving te vermijden.</p>

<p>"Verplichte routers" is hoe we de apparaten noemen die aan gebruikers zijn 
opgelegd en hen verbieden om welke andere apparatuur dan ook te gebruiken om 
toegang te krijgen tot het internet. Verplichte routers zijn vaak het onderwerp 
van cruciale veiligheidsfouten die gebruikers juridisch of technisch niet 
kunnen oplossen. Het is ook bekend dat zij incompatibel zijn met bepaalde 
netwerkapparaten en -standaarden, zoals IPv6, of dat zij slechts een klein 
aantal belangrijke mogelijkheden steunen.</p>

<p>Toch was de juridische situatie ambigu en ISP's definieerden de eerste router 
of het eerste modem achter het stopcontact als deel 
van het netwerk. Zo konden zij gebruikers verbieden om de technologie die in 
hun eigen woningen was geïnstalleerd te controleren. Dit ondanks het feit dat 
de gebruikers zelfs betaalden voor de elektriciteit die werd gebruikt voor de 
apparaten.</p>

<p>De Free Software Foundation Europe ging in 2013 het gevecht aan om verplichte 
routers te verbieden en we hebben eindelijk <a href="/news/2015/news-20151105-01.html">
een belangrijke mijlpaal gewonnen</a>: vanaf 1 augustus is het klanten van Duitse 
internetaanbieders bij wet toegestaan om welk terminalapparaat dan ook te kiezen. 
Onafhankelijk van of het een DSL of een kabelverbinding is, zal de ISP 
de informatie moeten leveren die u nodig heeft om een alternatieve router te 
verbinden om gebruik te maken van het internet- en telefoonnetwerk..</p>

<h2>Help ons de ingebruikname te volgen</h2>

<p>De wet is erg duidelijk ten aanzien van uw nieuwe rechten maar, gebaseerd op 
gedrag van ISP's in het verleden moet de FSFE aannemen dat veel leveranciers 
de regelgeving zullen negeren en door zullen gaan met het proberen klanten te 
dwingen hun standaardrouter te gebruiken.</p>

<p>ISP's zullen waarschijnlijk redeneren dat de wet alleen 
van toepassing is op nieuwe klanten of dat een verbinding met het internet met 
alternatieve apparaten onstabiel zal zijn. Of zij zullen ondersteuning weigeren 
aan klanten met andere apparaten dan die zij leveren.</p>

<p>We willen voor alle zekerheid dit wangedrag openbaar maken en daarvoor hebben 
we uw hulp nodig. Als u een klant bent van een Duitse internetaanbieder dan vragen 
wij u om gebruik te maken van uw nieuwe recht en te beginnen men het gebruiken 
van een alternatief apparaat, idealiter een dat draait op Vrije Software.</p>

<p>Wanneer u uw nieuwe apparaat in gebruik heeft genomen hebben vragen wij u uw 
ervaring over het al dan niet tegen problemen aanlopen aan ons door te geven.
We zullen deze data verzamelen en leveranciers confronteren die niet handelen in overeenstemming met 
de nieuwe wet. We hebben ook een <a href="https://wiki.fsfe.org/Activities/CompulsoryRouters/Implementation/Germany">wiki 
pagina</a> aangemaakt waar we informatie, testprocedures, resultaten en gebruikerservaringen 
rapporteren.</p>

<h2>Meer informatie</h2>

<p>Bezoek voor meer informatie over verplichte routers en de redenen waarom zij slecht zijn 
alstublieft onze <a href="/activities/routers/">campagnepagina</a>. Bekijk  
ook de <a href="/activities/routers/timeline.html">tijdlijn van de belangrijkste  
evenementen</a> die verwant zijn met deze campagne. Om bij te dragen aan deze en 
andere FSFE-campagnes die uw vrijheid verdedigen kan u ons steunen met een 
<a href="https://my.fsfe.org/donate">donatie</a> of door een <a href="https://my.fsfe.org/donate">duurzaam lid</a> te 
worden.</p>

<h2>FSFE-Top 2016</h2>

<p>Als u interesse heeft om meer te weten te komen over hoe Vrije Software 
helpt bij het verdedigen van andere belangrijke rechten: we zullen 
<a href="/summit16">de jaarlijkse FSFE-Top begin september in Berlijn</a> houden. 
Kom mee en ontdek hoe ook u kan helpen de controle over technologie terug 
bij de mensen te brengen.</p>

</body>
<tags>
  <tag>front-page</tag>
  <tag>de</tag>
  <tag content="verplichte routers">routers</tag>
  <tag content="competitie">Competition</tag>
  <tag content="beleid">Policy</tag>
  <tag content="Duitsland">de</tag>
</tags>
<translator>André Ockers</translator>
</html>
