<?xml version="1.0" encoding="UTF-8" ?>

<html newsdate="2011-11-07">
 <head>
<title>Δικαστήριο απορρίπτει τους ισχυρισμούς της AVM που ήθελε να εμποδίσει τροποποιήσεις τρίτων σε λογισμικό GPL </title>
 </head>
 <body>
 
<h1>Δικαστήριο απορρίπτει τους ισχυρισμούς της AVM που ήθελε να εμποδίσει τροποποιήσεις τρίτων σε λογισμικό GPL</h1>

<p newsteaser="yes">Στις 8 Νοεμβρίου, το Περιφερειακό Δικαστήριο του Βερολίνου 
[Landgericht Berlin] εξέδωσε την απόφασή του σχετικά με την προσφάτως 
αναφερθείσα υπόθεση AVM Computersysteme Vertriebs GmbH (AVM) εναντίον 
Cybits AG (Cybits). Σε αυτήν την περίπτωση, η AVM προσπαθούσε ουσιαστικά
να εμποδίσει την Cybits από το να τροποποιεί Ελεύθερο Λογισμικό υπό αδειοδότηση
GNU GPL σε προϊόντα AVM Fritz!Box. Χθες, το δικαστήριο απέρριψε αυτήν τη βασική
κατηγορία. Έτσι επίσης επιβεβαίωσε ότι οι χρήστες ενσωματωμένων συσκευών με 
προεγκατεστημένο Ελεύθερο Λογισμικό, διατηρούν τη νομική ευχέρεια να μπορούν 
να επιφέρουν, να εγκαθιστούν, να εκτελούν και να διανέμουν τροποποιήσεις σε 
αυτό το Ελεύθερο Λογισμικό. Το Ευρωπαϊκό Ίδρυμα Ελεύθερου Λογισμικού 
(Free Software Foundation Europe, FSFE) και η gpl-violations.org, αμφότεροι
καλωσόρισαν αυτήν την απόφαση.</p>

<p>Αν και το σκεπτικό της απόφασης αυτής δεν δόθηκε ακόμη γραπτώς στη 
δημοσιότητα, είναι σαφές ότι το δικαστήριο απέρριψε τους ισχυρισμούς της AVM, 
σύμφωνα με τους οποίους δεν θα επιτρέπεται σε οποιονδήποτε τρίτο να τροποποιεί 
το firmware των προϊόντων της, ακόμη και αν αυτό αφορά συστατικά με άδεια
χρήσης GNU GPL. Άρα, τόσο η Cybits όσο και οποιοσδήποτε άλλος, μπορούν να 
προβούν σε παρόμοιες τροποποιήσεις. Περαιτέρω, η ίδια απόφαση προβλέπει ότι 
δεν θα απαγορεύεται στην Cybits να διανέμει το λογισμικό της, που βοηθά τους 
χρήστες στο να κάνουν και να εγκαθιστούν τροποποιήσεις σε αδειοδοτημένο με 
GNU GPL λογισμικό (η συσκευή Fritz!Box χρησιμοποιεί πυρήνα Linux).</p>

<p>«Χαίρομαι εξαιρετικά που το δικαστήριο απέρριψε όλα τα αιτήματα της AVM που
αποσκοπούσαν στον έλεγχο κάθε τροποποίησης στα αειοδοτημένα με GNU GPL 
συστατικά του firmware στο Fritz!Box. Το να δίνεις την δυνατότητα και να 
ενθαρρύνεις τον καθένα να καινοτομεί, βασιζόμενος σε υπάρχον λογισμικό και 
προϊόντα, αποτελεί μία πλευρά-κλειδί του Κινήματος του Ελεύθερου Λογισμικού», 
λέει ο Harald Welte, ιδρυτής της gpl-violations.org και τρίτο ενδιαφερόμενο 
μέρος για λογαριασμό της Cybits, στη νομική διαμάχη.</p>

<p>Από την άλλη πλευρά, το δικαστήριο δέχθηκε ένα συμπληρωματικό αίτημα που 
υπέβαλλε η AVM. Στην απόφασή του, αποτρέπει τη Cybits να διανέμει το λογισμικό
μόνο στην περίπτωση που ορίζει τη διεπαφή ιστού να προβάλλει μια κατάσταση
προβλήματος της διαδικτυακής σύνδεσης και του λογισμικού φιλτραρίσματος για
τον ιστό. «Εδώ, όμως, πρόκειται για ένα περιθωριακό ζήτημα, το σημαντικό θέμα 
παραμένει: το Ελεύθερο Λογισμικό δίνει στον καθένα το δικαίωμα να το 
χρησιμοποιεί, να το μελετά, να το μοιράζεται και να το βελτιώνει. Δεν θα 
πρέπει να επιτρέπεται σε κανέναν να εμποδίζει τους άλλους να ασκούν αυτά τα
δικαιώματα», λέει ο Matthias Kirschner, συντονιστής του FSFE για τη 
Γερμανία.</p>

<p>Αμφότερα τα ενδιαφερόμενα μέρη μπορούν να εφεσιβάλλουν την απόφαση αυτή 
εντός ενός μηνός.</p>

<!-- Η επόμενη παράγραφος από το
https://fsfe.org/news/2011/news-20110620-01.en.html είναι διαθέσιμη στα DE,
EL, FR, IT -->

<p>Το FSFE και το gpl-violations.org δεσμεύονται να ενθαρρύνουν τη χρήση 
Ελεύθερου Λογισμικού από εταιρίες και προγραμματιστές με το να κάνουν την 
αδειοδότηση και τη συμμόρφωση με αυτή όσο το δυνατόν ευκολότερη. Γενικά 
θεωρείται ευκολότερη η συμμόρφωση με τις άδειες χρήσης Ελεύθερου Λογισμικού 
παρά με τις Συμφωνίες Αδειοδότησης Τελικού Χρήστη (EULA) και άλλες συμφωνίες 
αδειοδότησης για μη-Ελεύθερο λογισμικό. Συχνά αρκεί να προστεθεί ένα αντίγραφο 
του κειμένου της άδειας χρήσης GNU GPL στην τεκμηρίωση και να προστεθεί μια 
προσφορά για παροχή του πηγαίου κώδικα του λογισμικού (δείτε τις 
<a href="/activities/ftf/useful-tips-for-vendors.html">συμβουλές συμμόρφωσης 
του FSFE</a>).</p>

<ul>
  <li><a href="/activities/ftf/avm-gpl-violation.html">Λεπτομερείς βασικές 
πληροφορίες</a></li>
  <li>Προηγούμενες ειδήσεις για την περίπτωση αυτή:</li>
  <ul>
    <li>2011-06-20 - <a href="/news/2011/news-20110620-01.html">Η εταιρεία 
    AVM παραβιάζει την άδεια χρήσης του πυρήνα Linux</a></li>
    <li>2011-06-22 - <a href="/news/2011/news-20110622-01.html">Το FSFE για την
    υπόθεση AVM vs Cybits: Ένας μίνι υπολογιστής δεν παύει να είναι ένας 
    υπολογιστής</a></li>
  </ul>
  <li><a href="https://lwn.net/Articles/465070/">LWN article: "ELCE11: 
  Till Jaeger on AVM vs. Cybits"</a></li>
</ul>

 </body>
 <tags>
  <tag>front-page</tag>
  <tag>GnuGpl</tag>
  <tag>AVM</tag><tag>Compliance</tag><tag>Ruling</tag><tag>Germany</tag>
 </tags>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
