<?xml version="1.0" encoding="UTF-8" ?>

<html>
  <version>1</version>

  <head>
    <title> FSFE støtter ny antitrustundersøgelse af Microsoft</title>
  </head>

  <body>
    <h1>FSFE støtter ny antitrustundersøgelse af Microsoft</h1>

<p>"Microsoft bør afkræves i åbenhed, fuldstændigt og uden ændringer at 
implementere frie og åbne industristandarder," er budskabet i et brev fra 
Free Software Foundation Europe (FSFE) til EU's konkurrencekommissær Neelie 
Kroes.  Som en hjælp til at nå dette mål, har FSFE tilbudt sin støtte i en 
mulig antitrustundersøgelse baseret på en klage fra Opera Software mod 
Microsoft.  Klagen var begrundet med konkurrenceforvridende opførsel på 
markedet for webbrowsere.</p>

<p>"Selv om Opera Software ikke fremstiller fri software, deler vi stort 
set deres vurderinger og bekymringer vedrørende den aktuelle situation 
inden for markedet for internetbrowsere," skriver FSFE's præsident Georg
Greve i brevet, som fortsætter: "Nogle af de mest succesrige browsere i
det pågældende marked er fri software eller indeholder store dele fri 
software.  Deriblandt Mozilla Firefox og Konqueror, en browser der udvikles
af KDE.  Disse produkter er særdeles innovative og anses i vide kredse for 
at være mere sikre end det dominerede program.  De implementerer uden 
ændringer betydningsfulde internationale åbne standarder, som er relevante 
i browserteknologi."</p>

<p>Hvad er problemet på browsermarkedet? FSFE forklarer: "Netop fordi de 
overholder industrianerkendte åbne standarder og ikke kan implementere de 
ikke-offentliggjorte og ikke-standardoverholdende 'Microsoft-dialekter' af
disse standarder, fremstår de ofte som begrænsede ved sammenligning med 
Microsofts Internet Explorer, der slår sig selv fast som den lukkede 
defacto-standard på grund af sin dominerede position.  Desuden kan disse 
browsere ikke forankres dybt i det dominerede styresystem Windows, som det
er tilfældet med Internet Explorer."</p>

<p>"Af disse grunde," konkluderer Georg Greve, "er vi stærke støtter af 
håndhævende handlinger, der modvirker Microsofts strategi med at 'omfavne, 
udvide og udslette' multilaterale åbne standarder - en strategi Microsoft 
allerede har anvendt med succes i markedet for Work Group-servere, hvilket
afgørelsen i 2004 tog i betragtning.  At Microsoft af sig selv overholder 
standarder er vigtigt for FSFE, da vi er vidner til mange lignende forsøg 
fra Microsoft i andre markeder, på at underminere offentlige og 
internationale standarder som muliggør interoperabilitet."</p>

<p>Du kan læse hele det engelsksprogede brev på <br />
<br />
<a href="https://download.fsfe.org/policy/letters/20071219-opera-antitrust.pdf"
title="Letter by the FSFE to European Competition Commissioner Neelie Kroes"
>https://download.fsfe.org/policy/letters/20071219-opera-antitrust.pdf</a></p>

<p>Om Free Software Foundation Europe:</p>

<p class="aboutfsfe">Free Software Foundation Europe (FSFE) er en almennyttig 
(non-profit) regeringsuafhængig organisation, aktiv i mange europæiske lande, 
og involveret i mange globale aktiviteter.  Adgang til software afgør hvem, 
der kan deltage i et digitalt samfund.  For at sikre ligeværdig deltagelse i
informationssamfundet, foruden friheden til at konkurrere, støtter 
Free Software Foundation Europe (FSFE) fri softwares fremme, defineret ved 
frihederne til at anvende, udforske, ændre og kopiere.  Siden grundlæggelsen 
i 2001 har nogle af FSFE's centrale mål været at skabe opmærksomhed om de 
disse emner, sikre fri software politisk og juridisk samt at give folk frihed 
til at støtte udviklingen af fri software.</p>

  </body>

</html>
<!--
Local Variables: ***
mode: xml ***
End: ***
-->
