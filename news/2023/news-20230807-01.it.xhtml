<?xml version="1.0" encoding="UTF-8"?>
<html newsdate="2023-08-07">
<version>1</version>

<head>
  <title>Scatena il potenziale del tuo telefono: il root non invalida la garanzia</title>
</head>

<body>

<h1>Scatena il potenziale del tuo telefono: il root non invalida la garanzia</h1>

<p>
Come utenti a volte affrontiamo il problema di fare il root dei nostri 
dispositivi. Vorremmo magari riprendere il controllo del nostro 
dispositivo o continuare ad utilizzarne uno con un sistema operativo 
obsoleto. Ma abbiamo paura di perdere la garanzia. Chiariamo: fare il 
root del dispositivo e installare nuovo software non invalida la 
garanzia.
</p>

<figure>
  <img src="https://pics.fsfe.org/uploads/medium/53/e1/dbab450c6284ac9ec94d85fbafce.jpg"
       alt="Un'illustrazione a riguardo del diritto di riparazione"/>
  <figcaption>
    CC-BY-NC-SA di <a href="http://rahak.net/work.html">Rahak</a>
  </figcaption>
</figure>

<p>
La legge UE stabilisce che i consumatori debbano avere una garanzia 
minima di 2 anni (la garanzia legale) quando acquistano un nuovo 
dispositivo. Tuttavia, negli ultimi anni, la tendenza dei fornitori è 
stata quella di includere clausole specifiche affermando che se il 
consumatore cambia qualcosa del dispositivo, la garanzia non sarà più 
valida. Ecco perché è piuttosto ricorrente la domanda se fare il root 
(ottenere cioè i privilegi di amministratore) o riscrivere il firmware 
e/o il sistema operativo (flashare) di un dispositivo invaliderebbe la 
garanzia legale. <strong><u>La risposta è no</u></strong>.
</p>

<p>La FSFE ha già affrontato questo <a 
href="/activities/android/flashingdevices.html">problema</a>. In breve, 
se si acquista un dispositivo come consumatore nell'Unione Europea, il 
semplice fatto che sia stato modificato il software del dispositivo 
facendo il root o flashando nuovo firmware non è una ragione sufficiente 
per invalidare la garanzia legale.</p>

<p>Successivamente alla nostra precedente discussione sull'argomento, è 
stata emanata la <a 
href="https://eur-lex.europa.eu/legal-content/IT/TXT/PDF/?uri=CELEX:32019L0771">Direttiva 
sui contratti di beni di vendita 2019/771 (SGD, Sale of Goods 
Directive)</a>, abrogando la precedente direttiva 1999/44/CE, che 
disponeva l'originaria garanzia legale. La SGD si occupa del contratto 
di vendita tra un consumatore e un venditore, ed è entrata in vigore 
l'11 giugno 2019, con applicazione delle sue disposizioni per tutti i 
contratti conclusi dopo l'1 gennaio 2022.</p>

<h3>Ragioni per fare il root del proprio dispositivo</h3> 

<p>Fare il root del proprio dispositivo e installarci Software Libero <a 
href="/activities/upcyclingandroid/upcyclingandroid.html">prolunga la 
vita utile dello stesso dispositivo</a>. La maggior parte dei telefoni 
non sono controllati dagli utenti, ma dai produttori e dagli operatori 
telefonici. Non tutto il software che ci gira sopra è Software Libero. 
Anche i telefoni Android vengono forniti con software non libero e con 
componenti aggiuntivi proprietari che spesso agiscono <a 
href="/activities/android/android.html">contro il pieno interesse 
dell'utente</a>.
</p>

<p>Con il root o la riscrittura della flash di un dispositivo, l'utente può 
prenderne il pieno controllo. Quando i consumatori comprano un telefono, 
acquistano la parte fisica dello stesso. I consumatori dovrebbero essere 
liberi di scegliere che software installare sul proprio telefono senza 
avere il timore di invalidare la garanzia. I monopoli danneggiano 
un'equa concorrenza e i consumatori. La possibilità di scelta e la 
libertà dell'utente sono limitate da aziende e venditori che controllano 
i sistemi operativi che forniscono servizi online indispensabili. <a 
href="/activities/deviceneutrality/index.html">Questi dispositivi 
dovrebbero quindi essere neutrali</a> in modo che gli utenti siano in 
grado di scegliere liberamente il software da installare sui propri 
telefoni senza che venga imposta alcuna condizione.
</p>

<h3>La SGD è dalla tua parte</h3> 


<p>
Alla FSFE abbiamo già analizzato <a 
href="/activities/upcyclingandroid/is-flashing-legal.html">i cambiamenti 
portati dalla SGD</a> e come essi impattino il root e la garanzia 
legale.
</p>

<p>La SGD copre i beni con contenuti digitali, inclusi smartphone, tablet, 
TV smart, smart watch e braccialetti fitness. Tutti i dispositivi che ricadono 
nell'applicazione della SGD devono avere dal venditore <strong>una 
garanzia obbligatoria di due anni</strong> secondo cui il prodotto sarà 
idoneo agli scopi per i quali prodotti dello stesso tipo vengono 
normalmente utilizzati. Uno dei principali cambiamenti introdotti dalla 
SGD è l'inversione dell'onere della prova. Questo significa che se il 
tuo dispositivo dovesse presentare un difetto <strong>entro il primo 
anno</strong>, si dovrà presumere che il difetto era già presente già 
dell'acquisto, e tu non dovrai provare nulla; è invece il venditore che 
dovrà provare il contrario. Il periodo era di sei mesi con la direttava 
1999/44/CE.</p> 

<p>Ad oggi non ci sono mai stati contenziosi in Europa su problematiche 
legate alla garanzia nel caso fosse stato eseguito il root, riscritto il 
firmware o fatto il jailbreak di smartphone, né vi è mai stato un 
regolamento o una disposizione a riguardo, per cui non è chiaro se 
queste azioni siano o meno legali. Quindi, puoi fare il root del tuo 
telefono, ma, se vuoi far valere la garanzia senza problemi, allora 
reinstalla il sistema operativo originale e controlla che tutto sia 
stato ripristinato. Se il sistema operativo originale funziona come 
dovrebbe, allora il tuo dispositivo non è difettoso.
</p>

<h3>Aggiornamenti futuri da tenere d'occhio</h3>

<p>
Infine, occorre tenere presente che la SGD è relativamente nuova dal 
momento che si è cominciato ad applicarla solo da gennaio 2022. La 
Commissione Europea, all'interno del programma per il consumo 
sostenibile dei beni e la promozione della loro riparazione e 
riutilizzo, ha già presentato una proposta di direttiva per apportare 
alcune modifiche all'SGD, affinché i prodottori soddisfino gli obblighi 
di riparazione e per incoraggiare i consumatori a scegliere – se 
possibile – la riparazione piuttosto che la sostituzione. Questa 
proposta può anche avere un impatto sulla materia oggetto di questo 
articolo.
</p>

<p>La FSFE fornirà aggiornamento sulla questione come e quando ci saranno nuovi sviluppi.</p>

<h2 id="footnotes">Footnotes</h2>
<!--  This headline is hidden, but please keep it anyway -->
<ol>
  <li id="fn-1">Articolo 23 della Direttiva 2019\771</li>
  <li id="fn-2">Punti 12, 13, 14, 15 e articolo 2 della Direttiva 2019\771</li>
  <li id="fn-3">Articolo 10 della Direttiva 2019\771</li>
  <li id="fn-4">Articolo 11 della Direttiva 2019\771</li>
</ol>

</body>
	
<tags>
	 <tag key="front-page"/>
	 <tag key="legal">Legale</tag>
	 <tag key="upcyclingandroid">Upcycling di Android</tag>
	 <tag key="sustainability">Sostenibilità</tag>
	 <tag key="deviceneutrality">Neutralità del dispositivo</tag>
	 </tags>


<discussion href="https://community.fsfe.org/t/1058"/>  
<image url="https://pics.fsfe.org/uploads/medium/53/e1/dbab450c6284ac9ec94d85fbafce.jpg"
       alt="Un'illustrazione a riguardo del diritto di riparazione"/>

<translator>Francesca Indorato e Luca Bonissi</translator>
</html>
