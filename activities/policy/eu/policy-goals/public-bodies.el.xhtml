<?xml version="1.0" encoding="UTF-8"?>
<html>
<head>
    <title>Πολιτικοί στόχοι 2014 - 2019 - Δημόσιες υπηρεσίες - FSFE</title>
  </head>

  <body class="article" microformats="h-entry">
    <p id="category"><a href="/activities/policy/eu/policy-goals.html">Πολιτικοί στόχοι 2014 - 2019</a></p>
    <h1>Δημόσιες υπηρεσίες</h1>
	
 
<!-- Public bodies -->   

	<p>Οι Δημόσιες υπηρεσίες αποτελούν μια κρίσιμη υποδομή των δημοκρατικών
	κρατών. Τα Κοινοβούλια, οι κρατικοί οργανισμοί και τα διοικητικά σώματα
	πρέπει να βρίσκονται υπό τον πλήρη ελεγχο του κράτους, το οποίο, με τη 
        σειρά του, κυβερνάται από τους πολίτες του, μέσω δημοκρατικών 
        διαδικασιών.</p> 

	<p>Για να επιτευχθούν αυτοί οι στόχοι, οι δημόσιες υπηρεσίες πρέπει να 
        έχουν υπό πλήρη έλεγχο το λογισμικό και τα υπολογιστικά συστήματα που 
        χρησιμοποιούν, καθώς και τα δεδομένα που συλλέγουν, αποθηκεύουν, και 
        επεξεργάζονται. Για να ανταποκριθούν στις υποχρεώσεις τους προς τους 
        πολίτες που υπηρετούν, οι δημόσιες υπηρεσίες πρέπει να χρησιμοποιούν 
        μόνο
	 <a href="/freesoftware/basics/summary.html">Ελεύθερο Λογισμικό</a>
        και να αποθηκεύουν τα δεδομένα τους σε τύπους αρχείων που 
        συμμορφώνονται με τα 
        <a href="/activities/os/def.en.html">Ανοικτά Πρότυπα</a>.</p> 

	<p>Όπου οι δημόσιες υπηρεσίες χρησιμοποιούν Λογισμικό ως Υπηρεσία 
        (Software as a Service, SaaS) ή λύσεις στο «νέφος» ("cloud"), πρέπει
        επιπλέον να αποφεύγουν τον εγκλωβισμό τους σε έναν μόνο προμηθευτή
        και να εξασφαλίσουν ότι θα μπορούν εύκολα να αλλάζουν ανάμεσα σε 
        διαφορετικούς προμηθευτές τέτοιων υπηρεσιών.
	Πρέπει να εξασφαλίσουν ότι τα δεδομένα τους θα μπορούν να μεταφέρονται 
        μεταξύ διαφορετικών προμηθευτών, ότι θα αποθηκεύονται σε τύπους αρχείων
        συμβατούς με τα Ανοικτά Πρότυπα, και ότι η λύση δεν θα απαιτεί 
        μη-ελεύθερο λογισμικό εφαρμογών.
	Οι δημόσιες υπηρεσίες χρηματοδοτούνται μέσω των φόρων. Πρέπει να 
        εξασφαλίζουν ότι δαπανούν αυτά τα χρήματα με σύνεση. Αν οι οργανισμοί 
        εγκλωβιστούν σε οποιαδήποτε προσφορά συγκεκριμένου προμηθευτή, 
        θα καταλήξουν να πληρώνουν μονοπωλιακές τιμές για το λογισμικό και τις 
        σχετικές υπηρεσίες.</p>

	<p>Αντίθετα, οι δημόσιες υπηρεσίες πρέπει να προμηθεύονται το λογισμικό
        τους και τις σχετικές με υπολογιστές υπηρεσίες, μόνον μέσω 
        ανταγωνιστικών προκηρύξεων διαγωνισμού προμηθειών, ανοικτών σε όλους 
        όσους καταθέτουν προσφορά.
	Οι δημόσιες υπηρεσίες πρέπει να προϋπολγίζουν και τα μελλοντικό κόστος 
        εξόδου, μέσα στην τιμή της κάθε προσφοράς, καθώς και το κόστος των 
        οποιωνδήποτε αδειών χρήσης που θα χρειαστεί να αγοράσουν, επιπλέον της 
        προσφερόμενης λύσης. Θα πρέπει να αγοράζουν μόνο συσκευές στις οποίες 
        θα μπορούν να τροποποιούν το λογισμικό ελεύθερα και να εγκαθιστούν 
        λειτουργικά συστήματα και άλλα προγράμματα της επιλογής τους.</p>

	<p>Όταν οι δημόσιες υπηρεσίες αναπτύσσουν λογισμικό, ή πληρώνουν 
        για την ανάπτυξη λογισμικού, τα προγράμματα που προκύπτουν πρέπει 
        να αποδίδονται στο ευρύ κοινό υπό μια άδεια Ελεύθερου Λογισμικού. 
        Οι πολίτες και οι επιχειρήσεις έχουν πληρώσει για το λογισμικό αυτό
	με τους φόρους τους, οποτε θα πρέπει να έχουν και πρόσβαση σε αυτό. 
        Αυτό περιλαμβάνει εφαρμογές για έξυπνα κινητά ("apps") που διαθέτουν
        οι δημόσιες υπηρεσίες.</p> 

	<p>Καθώς όλο και περισσότερα δεδομένα για τις ζωές μας μεταφέρονται
        στον κυβερνοχώρο, πρέπει να εξασφαλίσουμε ότι αυτά τα δεδομένα είναι 
        καλά προστατευμένα. Όπου οι δημόσιες υπηρεσίες αποθηκεύουν προσωπικά
	δεδομένα έξω από τα δικά τους υπολογιστικά συστήματα, αυτά τα δεδομένα 
        πρέπει να υπόκεινται στους ίδιους ή και σε ακόμη αυστηρότερους κανόνες 
        προστασίας δεδομένων, όπως εκείνους που ισχύουν στην επικράτεια όπου
	αυτά τα δεδομένα δημιουργήθηκαν.</p>

<blockquote>
<p><b>Θέλουμε από την ΕΕ και τα κράτη μέλη της να:</b></p>
  
<p>
 - ζητήσουν από την Επιτροπή να προτείνει νομοθεσία που να απαιτεί ότι κάθε
   δημόσια χρηματοδοτημένο λογισμικό, περιλαμβανομένων των εφαρμογών για κινητές
   συσκευές, θα διατίθεται δημόσια υπό άδειες χρήσης Ελεύθερου Λογισμικού</p>

<p> - σχετικά με τις προκηρύξεις προμηθειών, να ζητήσουν από την Επιτροπή 
   να προτείνει νομοθεσία που να ζητά από τους δημόσιες υπηρεσίες να 
   περιλαμβάνουν και το κόστος εξόδου στο συνολικό κόστος
   οποιουδήποτε λογισμικού ή λύσης φιλοξενίας που αποκτούν</p>

 <p>- να ζητήσουν από την Επιτροπή να προτείνει νομοθεσία που να απαιτεί από 
   τις δημόσιες υπηρεσίες να παρέχουν, κατόπιν αιτήματος, πληροφορίες προς 
   οποιονδήποτε πολίτη, σχετικά με τη δικαιοδοσία στην οποία υπάγεται η
   αποθήκευση των προσωπικών του δεδομένων.</p>
</blockquote>

  </body>

<sidebar promo="our-work">
	<h2>Οι στόχοι των πολιτικών μας</h2>
	<ul>
		<li><a href="/activities/policy/eu/policy-goals/consumer-rights.html">Δικαιώματα καταναλωτών και κυριότητα συσκευών</a></li>
		<li><a href="/activities/policy/eu/policy-goals/privacy.html">Ιδιωτικό απόρρητο, επιτήρηση και κρυπτογραφία</a></li>
		<li><a href="/activities/policy/eu/policy-goals/distributed-systems.html">Κατανεμημένα συστήματα</a></li>
	</ul>
</sidebar>


  <timestamp>$Date: 2014-10-21 14:46:41 +0200 (Tue, 21 Oct 2014) $ $Author: gerloff $</timestamp>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
