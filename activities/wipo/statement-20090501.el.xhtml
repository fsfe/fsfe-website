<?xml version="1.0" encoding="UTF-8"?>

<html>
  <version>1</version>
  <author id="greve"/>
  <date>
    <original content="2009-05-01"/>
  </date>

  <head>
<title>Γραπτή παρέμβαση στην CDIP/3 για τις ICT και το Ψηφιακό Χάσμα</title>
  </head>

  <body>

  <p id="category">
  <a href="/activities/policy.html">WIPO</a>
  </p>

<h1>Γραπτή παρέμβαση του FSFE στην CDIP/3 για τις ICT και το Ψηφιακό Χάσμα</h1>
<h2>3η Επιτροπή για την Ανάπτυξη και την Πνευματική Ιδιοκτησία (CDIP), Γενεύη, 27 Απριλίου - 1 Μαΐου 2009</h2>

<p id="introduction">Απόσπασμα : Το FSFE προτείνει την πλήρη αξιοποίηση
του δυναμικού των ICT και των δραστηριοτήτων της Τεχνικής Βοήθειας του
WIPO με τη διασφάλιση ρητής διάταξης για την ικανότητα του Ελεύθερου 
Λογισμικού μέσα στο πρόγραμμα αυτό στο πνεύμα της περιεκτικής, ισορροπημένης
προσέγγισης της Αναπτυξιακής Ατζέντας και της αναφερόμενης Παγκόσμιας
Συνόδου Κορυφής για την Κοινωνία της Πληροφορίας (WSIS).</p>

<p>Σε σχέση με το πρόγραμμα για την Πνευματική Ιδιοκτησία (IP), τις 
Τεχνολογίες Πληροφορικής και Επικοινωνιών (ICT) και το Ψηφιακό Χάσμα, 
το Ευρωπαϊκό Ίδρυμα Ελεύθερου Λογισμικού θα ήθελε να κάνει ορισμένες 
προτάσεις, ξεκινώντας με μια αναφορά στην Έκθεση της περιόδου 2007-2008 
για την Οικονομία της Πληροφορίας του Συνεδρίου των Ηνωμένων Εθνών για 
το Εμπόριο και την Ανάπτυξη (UNCTAD).</p>

<p>Η έκθεση υπογραμμίζει πώς η μεγέθυνση και η καινοτομία που γίνονται εφικτές
από τις Τεχνολογίες Πληροφορικής και Επικοινωνιών (ICT) σε όλη την οικονομία
υπερβαίνει τη μεγέθυνση και την καινοτομία στον ίδιο τον κλάδο των ICT.</p>

<p>Το δεύτερο σημείο που θα θέλαμε να υπογραμμίσουμε είναι ο ρόλος των
Υποδειγμάτων Ανοικτής Καινοτομίας (Open Innovation Models), τα οποία είναι
υπέυθυνα για την πλειοψηφία των αλμάτων καινοτομίας, όπως φαίνεται και από
τις μελέτες του Eric von Hippel, Καθηγητή και Επικεφαλής της Ομάδας
Καινοτομίας και Επιχειρηματικότητας στο Sloan School of Management του MIT.</p>

<p>Από αυτό μπορούμε να συνάγουμε δύο σημαντικές αρχές που θα πρέπει να
καθοδηγούν την εργασία μας: Η μεγιστοποίηση της παρουσίας παντού και
διαθεσιμότητας των ICT θα μεγιστοποιήσει την καινοτομία και την ανάπτυξη
σε όλους τους κλάδους της οικονομίας και δεύτερον χρειάζεται να προστατεψουμε
την ικανότητα όλων σε όλον τον κόσμο να καινοτομούν. Αυτό μεταφράζεται σε
μια αναγκαιότητα να αποφύγουμε την κατασκευή μιας «καινοτομικής γυάλινης
οροφής» μέσα από τείχη εισόδου στην αγορά με τη μορφή φραγμάτων πρόσβασης 
στα πρότυπα, στις ICT και σε άλλα προαπαιτούμενα για μια ανοικτή,
ανταγωνιστική αγορά.</p>

<p>Το Ελεύθερο Λογισμικό προσφέρει μοναδικά οφέλη και σε όρους παρουσίας 
παντού των τεχνολογιών, καθώς επίσης και στη διευκόλυνση της καινοτομίας
μέσα από εκτεταμένα δικαιώματα για όλους τους χρήστες, οι οποίοι καθίστανται
ως εκ τούτου δυνητικοί καινοτόμοι για το τύπο των καινοτομικών αλμάτων που
περιγράφει ο καθηγητής von Hippel και η Έκθεση για την Οικονομία της 
Πληροφορίας της UNCTAD.</p>

<p>Το FSFE συνεπώς θα πρότεινε την πλήρη αξιοποίηση του δυναμικού των ICT
και των δραστηριοτήτων της Τεχνικής Βοήθειας του WIPO με τη διασφάλιση ρητής 
διάταξης για την ικανότητα του Ελεύθερου Λογισμικού μέσα στο πρόγραμμα, στο 
πνεύμα της περιεκτικής, ισορροπημένης προσέγγισης της Αναπτυξιακής Ατζέντας 
και της αναφερόμενης Παγκόσμιας Συνόδου Κορυφής για την Κοινωνία της 
Πληροφορίας (WSIS).</p>

<p>Για αυτό, το FSFE θα ήθελε να προσφέρει την υποστήριξή του μέσα από
το δίκτυο που έχει την υποστήριξη του νομικού μας τμήματος. Με πάνω από 
180 συμμετέχοντες σε 27 χώρες και τέσσερις ηπείρους απλώνεται σε ένα ευρύ 
φάσμα ενδιαφερόντων σε σχέση με το Ελεύθερο Λογισμικό, το δίκτυο παρουσιάζεται 
ως η μεγαλύτερη νομική υποστηρικτική δομή στον κόσμο για το Ελεύθερο Λογισμικό.
Στο δίκτυο, οι κορυφαίοι στον κόσμο ειδικοί από τον ακαδημαϊκό και τον ιδιωτικό
τομέα εργάζονται σε ζητήματα αιχμής και αναπτύσσουν βέλτιστες πρακτικές για την
εμπορική ανάπτυξη και διείσδυση του Ελεύθερου Λογισμικού.</p>

<p>Πιστεύουμε ότι η πρόσβαση σε αυτές τις πληροφορίες θα ήταν χρήσιμη για
τον WIPO και τα Κράτη Μέλη του και θα προτείναμε την πρόβλεψη για τη δημιουργία
ενός διαύλου για αυτό το είδος ενημέρωσης ως τμήμα του προγράμματος.</p>
  </body>

</html>
<!--
Local Variables: ***
mode: xml ***
End: ***
-->
