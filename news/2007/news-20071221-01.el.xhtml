<?xml version="1.0" encoding="UTF-8"?>

<html>
  <version>1</version>

  <head>
    <title> Το FSFE υποστηρίζει νέα έρευνα εναντίον της Microsoft στα
           πλαίσια της αντιμονοπωλιακής νομοθεσίας</title>
    <style type="text/css">
      .leftmargin{
        margin-left:1em;
      }
    </style>
  </head>

  <body>
    <h1>Το FSFE υποστηρίζει νέα έρευνα εναντίον της Microsoft στα πλαίσια της
        αντιμονοπωλιακής νομοθεσίας
        </h1>

<p> ''Θα πρέπει να ζητηθεί από τη Microsoft ανοικτά, πλήρως και με συνέπεια να
εφαρμόσει τα ελεύθερα και ανοικτά βιομηχανικά πρότυπα'', είναι το μήνυμα μίας
επιστολής του Ευρωπαϊκού Ιδρύματος Ελεύθερου Λογισμικού (FSFE) στην Ευρωπαία
Επίτροπο για τον Ανταγωνισμό Neelie Kroes. Για να βοηθήσει στην επίτευξη αυτού του
στόχου, το FSFE προσέφερε την υποστήριξή του για μία πιθανή διερεύνηση
καταστρατήγησης μονοπωλιακής θέσης με βάση την καταγγελία της Opera Software
εναντίον της Microsoft. Η καταγγελία βασίστηκε στην αντι-ανταγωνιστική συμπεριφορά
στην αγορά περιηγητών ιστού.</p>

<p>''Αν και η Opera Software δεν παράγει Ελεύθερο Λογισμικό, σε ένα μεγάλο
ποσοστό μοιραζόμαστε την αξιολόγηση και τις ανησυχίες τους σχετικά με την
παρούσα κατάσταση στην αγορά περιηγητών Διαδικτύου'', ο πρόεδρος του FSFE
Georg Greve αναφέρει στην επιστολή και συνεχίζει: ''Μερικοί από τους πιο
επιτυχημένους περιηγητές στην εν λόγω αγορά είναι Ελεύθερο Λογισμικό ή
περιέχουν μεγάλα τμήματα Ελεύθερου Λογισμικού. Παραδείγματα είναι ο Mozilla
Firefox και ο Konqueror, ένας περιηγητής που κατασκευάστηκε από το KDE.
Αυτά τα προϊόντα είναι υψηλής καινοτομίας και απολαμβάνουν ευρείας αναγνώρισης
ως ασφαλέστερα σε σύγκριση με την κυρίαρχη εφαρμογή. Εφαρμόζουν με συνέπεια
μείζονα διεθνή Ανοικτά Πρότυπα σχετικά με την τεχνολογία περιηγητών''.</p>

<p>Άρα ποιο είναι το πρόβλημα στην αγορά περιηγητών; το FSFE αναλύει:
''Ακριβώς επειδή συμμορφώνονται με αναγνωρισμένα από τη βιομηχανία
Ανοικτά Πρότυπα και δεν μπορούν να υλοποιήσουν τις μυστικές και μη-συμβατές
'διαλέκτους της Microsoft' για αυτά τα πρότυπα, συχνά εμφανίζονται
υποδεέστερα όταν συγκρίνονται με τον Internet Explorer της Microsoft, ο
οποίος αυτοκαθιερώθηκε ως κλειστό, de facto πρότυπο εξαιτίας της κυρίαρχης
θέσης του Internet Explorer. Επιπλέον, αυτοί οι περιηγητές ιστού δεν
είναι δυνατό να ενσωματωθούν στα Windows που είναι το κυρίαρχο Λειτουργικό
Σύστημα όπως στην περίπτωση του Internet Explorer''.</p>

<p>''Για αυτούς τους λόγους'', ο Georg Greve συμπεραίνει ''παρέχουμε ισχυρή
υποστήριξη σε δράσεις εφαρμογής οι οποίες να αντιμετωπίζουν τη στρατηγική
της Microsoft του 'εναγκαλισμού, επέκτασης και εξάλειψης' πολυπαραγοντικών
Ανοικτών Προτύπων - μία στρατηγική που η Microsoft ήδη εφάρμοσε με επιτυχία
στην αγορά εξυπηρετητών ομάδων εργασίας και η οποία αντιμετωπίστηκε με την
Απόφαση του 2004. Η προκαθορισμένη συμμόρφωση με τα πρότυπα από τη Microsoft
έχει μεγάλη σημασία για το FSFE, καθώς έχουμε άμεση αντίληψη σε άλλες αγορές,
πολλών παρόμοιων προσπαθειών υπονόμευσης από τη Microsoft των δημόσιων και
διεθνών προτύπων, που κάνουν εφικτή τη διαλειτουργικότητα''.</p>

<p>Μπορείτε να διαβάσετε την πλήρη επιστολή στη διεύθυνση<br />
<br />
<a href="https://download.fsfe.org/policy/letters/20071219-opera-antitrust.pdf"
      title="Letter by the FSFE to European Competition Commissioner Neelie Kroes"
      >https://download.fsfe.org/policy/letters/20071219-opera-antitrust.pdf</a></p>

    <p>Σχετικά με το Ευρωπαϊκό Ίδρυμα Ελεύθερου Λογισμικού:</p>

    <p class="aboutfsfe">Το Ευρωπαϊκό Ίδρυμα Ελεύθερου Λογισμικού (FSFE) είναι μια
     μη-κερδοσκοπική μη-κυβερνητική οργάνωση, η οποία δραστηριοποιείται σε πολλές
     Ευρωπαϊκές χώρες και ασχολείται με πολλές διεθνείς δραστηριότητες. Η πρόσβαση
     στο λογισμικό καθορίζει τη συμμετοχή σε μια ψηφιακή κοινωνία. Για να εξασφαλίσει
     την ισότιμη συμμετοχή στην εποχή της πληροφορίας, καθώς επίσης και τον ελεύθερο
     ανταγωνισμό, το Ευρωπαϊκό Ίδρυμα Ελεύθερου Λογισμικού (FSFE) επιδιώκει και είναι
     αφοσιωμένο στην προώθηση του Ελεύθερου Λογισμικού, το οποίο ορίζεται από τις
     ελευθερίες να χρησιμοποιείται, να μελετάται, να τροποποιείται και να αντιγράφεται.
     Από την ίδρυσή του το 2001, η ευαισθητοποίηση για τα θέματα αυτά, η πολιτική και
     νομική προστασία του Ελεύθερου Λογισμικού και η απόδοση Ελευθερίας στους ανθρώπους
     με την υποστήριξη της ανάπτυξης του Ελεύθερου Λογισμικού είναι κεντρικά ζητήματα
     για το FSFE.</p>
  </body>

</html>
<!--
Local Variables: ***
mode: xml ***
End: ***
-->
