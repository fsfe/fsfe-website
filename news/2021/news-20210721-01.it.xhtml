<?xml version="1.0" encoding="UTF-8"?>
<html newsdate="2021-07-21">
<version>2</version>

<head>
  <title>FSFE: 20 anni a dare alle persone i mezzi per controllare la tecnologia</title>
</head>

<body>

<h1>FSFE: 20 anni a dare alle persone i mezzi per controllare la tecnologia</h1>

  <p>Per i 20 anni della FSFE, evidenziamo l'importanza della libertà software in Europa e gli importanti traguardi raggiunti dal 2001. Mettiamo in evidenza la nostra comunità con una pagina dell'anniversario dove è possibile trovare interviste e video della comunità. Ognuno è invitato a festeggiare con noi e a condividere la propria storia.</p>

  <p>Molto prima che venisse presentato il primo smartphone, era già evidente ai fondatori della FSFE che dovessero essere le persone a controllare la tecnologia, e non viceversa. Nel 2001, specialisti del Software Libero di tutta Europa hanno quindi <a href="https://lists.fsfe.org/pipermail/press-release/2001q2/000003.html">creato</a> 
	la Free Software Foundation Europe. Dopo 20 anni, abbiamo concentrato con successo il nostro lavoro su <a href="/about/ourwork.html">tre pilastri principali</a> affinché la libertà software possa accrescere in Europa: consapevolezza pubblica, promozione delle politiche e supporto legale.
  </p>

<figure>
    <img src="https://pics.fsfe.org/uploads/big/757e1cb6599c1e9f76b202fa52033a73.jpg"/>
</figure>

<h2>Alcuni momenti salienti degli ultimi 20 anni</h2>

  <p>Nel 2021, la FSFE dà uno sguardo alla passata storia di successo, con notevoli traguardi raggiunti nel settore pubblico, legale e politico. Ad esempio nel 2005, quando la nostra intensa <a href="https://lists.fsfe.org/pipermail/press-release/2004q2/000057.html">campagna</a> 
	e la collaborazione con altre organizzazioni sono state in grado di convincere il Parlamento Europeo a <a href="https://lists.fsfe.org/pipermail/press-release/2005q3/000109.html">votare</a> 
	contro i brevetti software. Oppure due anni dopo, quando la Corte di Giustizia Europea ha dato ragione alla FSFE, <a href="/activities/ms-vs-eu/ms-vs-eu.html">obbligando Microsoft a pubblicare le informazioni sull'interoperabilità</a>. Nel mentre, abbiamo visto che c'era bisogno di aiutare gli sviluppatori di Software Libero a chiarire gli aspetti legali del loro lavoro, come il far rispettare la licenza in caso di violazione. Questo ha portato la FSFE a cominciare a lavorare nel 2006 per iniziative legali con i sostenitori e professionisti di questo campo.
  </p>

  <p>Nel frattempo, la FSFE continua a promuovere <a href="/activities/ftf/ln.html">la più grande rete professionale sulle questioni legali relative al Software Libero</a>, fornendo una piattaforma online così come creando eventi in presenza per i partecipanti alla rete al fine di discutere e condividere informazioni sulle questioni di licenza e sulle prassi ottimali. Nel 2017, abbiamo anche creato l'iniziativa di grande successo <a href="https://reuse.software/">REUSE</a> per fornire un insieme di raccomandazioni per rendere più semplice per gli sviluppatori l'applicazione delle licenze ai progetti di Software Libero. REUSE è stata adottata in progetti rinomati come la tedesca Corona Warn App e KDE.
  </p>
  <p>Fin dalla sua costituzione, la FSFE è stata impegnata a condurre campagne pubbliche per aiutare le persone a comprendere i benefici del Software Libero. A partire dal 2012, con il lancio della <a href="/activities/android/">campagna "Libera il tuo Android"</a>, abbiamo aiutato gli utenti a superare le restrizioni software dei propri telefoni. Due anni prima avevamo introdotto la <a href="/activities/ilovefs/index.html">giornata "Io amo il Software Libero"</a> che si festeggia in tutto il mondo il 14 febbraio di ogni anno. Nel 2017 abbiamo lanciato la campagna di straordinario successo <a href="https://publiccode.eu/it/">"Denaro pubblico? Codice pubblico"</a>, convincendo diverse amministrazioni pubbliche a cambiare la loro strategia informatica. La corrispondente  <a href="https://publiccode.eu/it/openletter/">lettera aperta</a> è stata firmata da oltre 200 organizzazioni della società civile, 31.000 persone e diverse amministrazioni pubbliche come la città di Barcellona e lo svedese JobTech Development Center.
   </p>


  <h2>Campagna FSFE20: dare la parola alla nostra comunità</h2>

   
   <p>Di certo tutti questi risultati possono dare solo uno scorcio dell'impatto che la FSFE e le nostre attività hanno avuto negli ultimi 20 anni. Non dicono nemmeno che tutti questi successi sono stati possibili grazie alla nostra grande comunità sulla quale possiamo fare affidamento. Per mettere in evidenza almeno alcuni di loro, abbiamo creato quest'anno la <a href="/activities/20years/20years.html">campagna FSFE20</a>, dove vogliamo dare la parola alla nostra comunità.
  </p>

  <p>Abbiamo contattato alcune persone che hanno aperto la strada alla FSFE fin dagli inizi, come chi contribuisce ormai da lungo tempo o ex membri dello staff. In una serie di interviste, abbiamo discusso dei progressi della FSFE e di temi tecnologici. Ogni persona che è stata coinvolta nella FSFE ha dei ricordi, esperienze e speranze per il futuro che sono unici. Tutti sono parte dei 20 anni di storia della FSFE.</p>

 <figure>
    <a href="/activities/20years/20years.html"><img src="https://pics.fsfe.org/uploads/medium/f1ad1379cacf2568cbd444f56cd9a395.jpg" /></a>
  </figure>

  <p>Finora abbiamo intervistato <a href="/news/2021/news-20210204-01.html">Georg 
	Greve</a>, il presidente fondatore della FSFE; <a href="/news/2021/news-20210305-01.html">Reinhard 
	Müller</a>, volontario di lunga data ed ex tesoriere della FSFE; <a href="/news/2021/news-20210420-01.html">Fernanda 
	Weiden</a>, ex vice presidente e membro fondatore della
	FSF Latin America; e <a href="/news/2021/news-20210625-01.html">Torsten 
	Grote</a>, sviluppatore di Software Libero e per lungo tempo volontario alla FSFE.
  </p>

  <p>E questo è solo l'inizio. Faremo molte altre interviste per fare luce sui 20 anni di FSFE. Questo autunno vorremmo anche pubblicare un'altra pagina per l'anniversario, che sarà interamente costituita dai contributi della nostra comunità. Puoi trovare maggiori informazioni e le nostre interviste nella nostra <a href="/activities/20years/20years.html">pagina dell'anniversario</a>! Oltre a queste interviste, puoi trovare anche un video per l'anniversario dell'autore di storie di fantascienza Cory Doctorow e uno del nostro attuale presidente Matthias Kirschner, insieme ad informazioni su come ci si può unire ai festeggiamenti.
  </p>

  
    <div class="text-center">
    <a class="btn btn-lg btn-success mb-3" href="/activities/20years/20years.html">FSFE20 pagina dell'anniversario</a> 
    </div>
  
    <h3 id="a-birthday-message-from-our-president-matthias-kirschner">Un messaggio per te dal nostro presidente Matthias Kirschner</h3>
  
    <p>Anche se la tecnologia è in continua evoluzione, i nostri valori sono rimasti consistenti negli ultimi vent'anni. L'essenza del nostro lavoro in breve è: educare le persone sulla natura del Software Libero, evidenziare le sue implicazioni politiche e semplificare i prerequisiti legali. Matthias Kirschner, presidente della FSFE dal
        2015, lo spiega con parole sue in un breve video.
    </p>

    <video width="100%" crossorigin="crossorigin" poster="https://pics.fsfe.org/uploads/medium/685726f6b1f36fc04c0a30509631c288.png" controls="controls">
        <source type="video/mp4; codecs=&quot;avc1.42E01E, mp4a.40.2&quot;" src="https://download.fsfe.org/videos/20years/210424_20YEARS_FSFE-with-intro-outro-logo.mp4"></source>
        <source type="video/webm; codecs=&quot;vp9, opus&quot;" src="https://download.fsfe.org/videos/20years/210424_20YEARS_FSFE-with-intro-outro.webm"></source>
        <track label="English" srclang="en" kind="subtitles" src="https://download.fsfe.org/videos/20years/210424_20YEARS_FSFE-with-intro-outro.en.vtt"></track>
        <track default="default" label="Italian" srclang="it" kind="subtitles" src="https://download.fsfe.org/videos/20years/210424_20YEARS_FSFE-with-intro-outro.it.vtt"></track>     
    </video>

<h2>Festeggia con noi!</h2>
   
<p>
Questo autunno vorremmo pubblicare un'altra pagina dedicata all'anniversario il cui contenuto sia fatto interamente con i vostri contributi. <a 
 href="/activities/20years/20years.html#join-the-celebrations">È giunto il momento in cui puoi partecipare anche te!</a> Vuoi condividere i tuoi pensieri sul tempo speso con la FSFE? Puoi rispondere alla domande della nostra intervista. Ci aspettiamo di sentirti! 
 </p>

<p>
 Altri modi per unirti ai festeggiamenti è mandarci foto del passato della FSFE, o creare un video per l'anniversario in cui condividi i tuoi auguri per il futuro. Scopri come <a href="/activities/20years/20years.html">condividere un tuo ritorno al passato</a> nella nostra pagina dell'anniversario.
    
Per apprezzare meglio questo anniversario abbiamo anche prodotto qualcosa di commemorativo. Mostra la tua dedizione duratura al Software Libero con un <a href="/contribute/spreadtheword.html#fsfe-since-2001-sticker">adesivo</a> &#39;FSFE since 2001&#39; sul tuo portatile.
</p>
   
</body>

<tags>
    <tag key="front-page"/>
    <tag key="fsfe20">20 anni di FSFE</tag>
</tags>

<discussion href="https://community.fsfe.org/t/707"/>
<image url="https://pics.fsfe.org/uploads/medium/53aeebdafa0a0c83324dcafc1e4bef1c.png"/>
<translator>Francesca Indorato, Francesco Florian e Luca Bonissi</translator>

</html>

