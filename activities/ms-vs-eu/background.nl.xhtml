<?xml version="1.0" encoding="UTF-8" ?>

<html>
  <version>1</version>

  <head>
  <title>Microsoft tegen vrije concurrentie</title>
  </head>

  <body>

    <h1>Achtergrondinformatie: Microsoft tegen vrije concurrentie</h1>

    <p>
      In 2001 startte het Directoraat-generaal Concurrentie van de
      Europese Commissie (onder leiding van prof. Monti) een onderzoek
      naar de dominante positie van Microsoft in de markt van desktop
      besturingssystemen. De Free Software Foundation Europe
      (FSFE) werd door de EG uitgenodigd om de standpunten van de Vrije
      Softwaregemeenschap voor te stellen. In 2004 engageerde de FSFE
      zich ook voor de oproep om opnieuw de vrije concurrentie en
      vrije keuzemogelijkheid te beschermen tegen misbruiken.
    </p>

    <p>
      Door haar gedegen kennis van de softwarewereld besloot de FSFE
      mee te werken aan het onderzoek van het DG
      Concurrentie. Aangezien Vrije Software en in het bijzonder het
      GNU/Linux besturingssysteem door Microsoft werden genoemd als
      hun voornaamste concurrent had de FSFE trouwens directe belangen
      in deze zaak. Op 16 november 2001 stuurde de FSFE dan
      ook <a href="application-1.0.pdf">een brief</a> naar het DG
      Concurrentie met de vraag om in deze zaak gehoord te worden.
    </p>

    <p>
      Dit verzoek werd aanvaard waardoor FSFE's teamleden en haar
      advocaten toegang kregen tot vertrouwelijke informatie. We
      konden nu ook onze visie geven over de vooruitgang van het
      onderzoek.
    </p>

    <p>
      De FSFE vroeg in augustus 2003 aan de Commissie om naar de
      voorstellen van het Samba team te luisteren. Zij wilden de vrije
      concurrentie herstellen in de markt van file en print
      servers. Het <a href="monti-samba-submission.pdf">document</a>
      ondertekend door Jeremy Allison, de projectleider van het Vrije
      Softwareproject Samba, werd heel positief ontvangen. Tijdens een
      gesloten hoorzitting in november 2003 verdedigden Peter
      Gerwinsky en Jeremy Allison de visie van
      de <a href="hearing-2.0.pdf">FSFE</a> en het Samba team
      officieel voor de Commissie. 
    </p>

    <p>
      Het DG Concurrentie heeft in
      haar <a href="CEC-C-2004-900-final.pdf">eindbeslissing</a>
      duidelijk rekening gehouden met de opmerkingen van de FSFE over
      de bescherming van Vrije Software (alhoewel het geen perfecte
      oplossing werd).
    </p>

    <p>
      In juni 2004 tekende Microsoft beroep aan tegen de
      beslissing. De FSFE was bezorgd dat de advocaten van Microsoft
      misbruik zouden maken van de achterdeurtjes in de beslissing en
      besloot dan ook deel te nemen aan het beroep.
    </p>

    <p>
      De beslissing van het DG Concurrentie bevatten enkele
      onduidelijke verklaringen die meestal een gevolg waren van het
      gebruik van de onduidelijke term "intellectuele eigendom". Door
      de onduidelijkheid van deze term was het moeilijk om uit te
      maken of de Commissie aan Microsoft vroeg om hun auteursrecht op
      delen van hun broncode op te geven, of dat ze iedereen licenties
      moesten geven voor de patenten die ze kregen voor door hun
      ontwikkelde protocollen en interfaces of moesten ze zelfs enkele
      van hun waardevolle "bedrijfsgeheimen" opgeven? Een nog groter
      probleem was de beslissing dat Microsoft gebruik mocht maken van
      "RAND" (Redelijke niet discriminerende) licenties. Zoals al
      vaker werd gemeld is het gebruiken van RAND licenties voor
      gepatenteerde interfaces en protocollen een feitelijke
      discriminatie van Vrije Software. Hoe goedkoop deze licenties
      ook mogen zijn, zij beperken de vrije verdeling van software,
      waardoor deze niet langer vrij is.
    </p>

    <p>
      Het standpunt van de FSFE in deze zaak is duidelijk. Microsoft
      moet alle informatie die nodig is om volledig met haar systemen
      te kunnen samenwerken, beschikbaar stellen. Ongeacht we praten
      over haar mediaspeler of de directory diensten. Om hieraan te
      voldoen moeten ze geen "bedrijfsgeheimen" prijs geven, de
      protocollen en interfaces zijn al publiek (ze kunnen immers
      ontrafeld worden) maar het is moeilijk in gebruik. Het is heel
      belangrijk dat het DG Concurrentie de markt blijft bewaken en
      verhindert dat softwarepatenten legaal worden in Europa, zodat
      we steeds Vrije Softwareimplementaties van deze interfaces
      kunnen blijven maken.
    </p>

  </body>

</html>
<!--
Local Variables: ***
mode: xml ***
End: ***
-->
