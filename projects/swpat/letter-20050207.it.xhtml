<?xml version="1.0" encoding="UTF-8" ?>

<html>
  <head>
    <title>I brevetti software danneggiano le banche -  7 Febbraio 2005</title>
  </head>

  <body>

      <center><h1>Brevetti Software in Europa</h1>
          [ <a href="/projects/swpat/swpat.html">Introduzione</a> |
            <a href="/projects/swpat/background.html">Background</a> | 
            <a href="/projects/swpat/status.html">Stato attuale</a> |
            <a href="/projects/swpat/documents.html">Ulteriori Letture</a> ]
      </center>

    <br />

    <center>
      Lettere aperte 
      [<a href="/projects/swpat/letter-20040510.html">2004-05-10</a>] 
      [<a href="/projects/swpat/letter-20040531.html">2004-05-31</a>]
      [<a href="/projects/swpat/letter-20040706.html">2004-07-06</a>]
      [<a href="/projects/swpat/letter-20040802.html">2004-08-02</a>]
      [<a href="/projects/swpat/letter-20040906.html">2004-09-06</a>]
      [<a href="/projects/swpat/letter-20041004.html">2004-10-04</a>]
      [<a href="/projects/swpat/letter-20041101.html">2004-11-01</a>]
      [<a href="/projects/swpat/letter-20041206.html">2004-12-06</a>]
      [<a href="/projects/swpat/letter-20050103.html">2005-01-03</a>]
      [2005-02-07]
    </center>

    <h2>
      I brevetti software danneggiano le banche
    </h2>
  
    <h3>7 Febbraio 2005</h3>
  
    <p>
      "L'accordo di
      <a href="http://en.wikipedia.org/wiki/Basel_II">Basilea II</a> è
      costituito da una serie di delibere emesse dalle banche centrali di tutto
      il mondo, sotto gli auspici della Banca per i Regolamenti Internazionali
      di Basilea, Svizzera, mirate a uniformare il modo in cui le banche e le
      autorità di regolamentazione bancaria affrontano la gestione del
      rischio al di là delle frontiere nazionali." [0] Il Sig. Nout Wellink
      è il presidente del consiglio di amministrazione e presidente della
      Banca dei Regolamenti Internazionali.
    </p>

    <p>Caro Sig. Wellink,</p>

    <p>
      nella nostra
      <a href="/projects/swpat/letter-20041004.html">lettera aperta</a> al
      presidente del gruppo assicurativo Allianz, il Sig.  Diekmann, abbiamo
      spiegato come i
      <a href="/projects/swpat/swpat.html">brevetti sul software</a> potrebbero
      diventare un grosso costo nonché un fattore di rischio per tutte le
      aziende che fanno ampio uso di danaro e tecnologia, come le
      assicurazioni. Lo stesso risulta essere vero per le banche.
    </p>

    <p>
      I brevetti sul software stabiliscono un monopolio su idee astratte, che
      può essere sfruttato da chiunque, inclusi coloro che non dispongono di
      implementazioni o soluzioni, ma solo un ufficio legale. Come accade per
      i maggiori progetti software, tutte le parti dell'accordo di Basilea II
      contengono una moltitudine di idee, ognuna delle quali potrebbe divenire
      monopolio di qualcuno. Se ad esempio si dà un'occhiata alla base dei
      dati dell'ufficio brevetti statunitense (US Patent and Trademark Office,
      USPTO), è possibile scoprire già
      <a href="http://patft.uspto.gov/netacgi/nph-Parser?Sect1=PTO2&amp;Sect2=HITOFF&amp;p=1&amp;u=%2Fnetahtml%2Fsearch-bool.html&amp;r=0&amp;f=S&amp;l=50&amp;TERM1=%22credit+risk%22&amp;FIELD1=&amp;co1=AND&amp;TERM2=&amp;FIELD2=&amp;d=ptxt">180 brevetti su idee software </a>
      che hanno a che fare con il "rischio sui crediti" - argomento principale
      di Basilea II.
    </p>

    <p>
      Nessuno di questi brevetti è sottoposto all'obbligo di licenza: il
      titolare può decidere liberamente se far valere o meno il brevetto su
      una certa idea.
    </p>

    <p>
      Eppure le implementazioni di Basilea II useranno per forza di cose una
      moltitudine di componenti standard, come servizi di archiviazione, basi
      di dati, protocolli di trasferimento e così via. Ognuno di questi
      potrebbe essere soggetto a brevetti software. Poiché il numero di metodi
      per rendere sicuro un sistema informatico è limitato, potrebbe accadere
      che Basilea II potrebbe dover essere implementato su basi di fatto non
      sicure.
    </p>

    <p>
      Una volta che Basilea II diverrà largamente utilizzato, potrebbe aprirsi
      una serie di azioni legali per violazioni di brevetti su scala mondiale.
      Le banche e i loro fornitori di software basato su Basilea II potrebbero
      divenire oggetto di una azione legale: il rischio è incalcolabile e può
      condurre a costi legali per molti miliardi di euro.
    </p>

    <p>
      Molte banche sono ancora ignare di questo rischio - non hanno ancora
      realizzato fino a che punto i brevetti sul software le toccheranno.
      Parlando di recente con i rappresentanti di una banca tedesca, abbiamo
      notato la loro sorpresa nell'accorgersi di quanto i brevetti software
      possano incidere sulla loro attività.
    </p>

    <p>
      I brevetti sul software ridurranno drammaticamente il tasso di
      innovazione tecnologica e più in generale la competitività dell'economia
      europea, e significheranno l'introduzione di un incalcolabile fattore di
      rischio che può tradursi in un grosso danno.
    </p>

    <p>
      Ecco perché le chiediamo di proteggere i suoi interessi e di partecipare
      alle iniziative contro i brevetti sul software, in modo diretto o
      supportando il nostro lavoro. Qualora abbia ulteriori domande, non esiti
      a contattarci.
    </p>

    <p>Distinti saluti</p>
    <p>
      <a href="/about/greve/index.html">Georg Greve</a><br />
      Presidente<br />
      Free Software Foundation Europe (FSFE)<br />
      <a href="/index.html">www.fsfeurope.org</a>
    </p>
  </body>
  <timestamp>$Date$ $Author$</timestamp>
</html>

<!--
Local Variables: ***
mode: xml ***
End: ***
-->
