<?xml version="1.0" encoding="UTF-8"?>
<html newsdate="2009-02-27">
  <version>0</version>
  <head>
    <title>
      De FSFE engageert zich in de EU-browserzaak
    </title>
  </head>
  <body>
    <h1>De FSFE engageert zich in de EU-browserzaak</h1>
    <p>
      De Free Software Foundation Europe ondersteunt het
      antitrustonderzoek van de Europese Commissie tegen Microsoft en
      heeft dan ook een officieel verzoek ingediend om aan de zaak
      toegevoegd te worden als betrokken derde partij.
    </p>
    <p>
      Het onderzoek ging op 16 januari van start met de aankondiging
      van het DG voor concurrentie dat ze een mededeling van punten van
      bezwaar hadden opgesteld over misbruiken door Microsoft van de
      webstandaarden en het koppelen van Internet Explorer (IE) aan
      hun familie van Windows besturingssystemen. Het is gebaseerd op
      een klacht ingediend door Opera, een Europees bedrijf dat actief
      is in het ontwikkelen van een webbrowser, die al in 2007
      ondersteund werd door de FSFE.
    </p>
    <p>
      De FSFE vindt anticompetitief gedrag onaanvaardbaar. Ongeacht of
      het voortvloeit uit het "koppelen" van producten of uit het
      omzeilen van standaarden en toegankelijkheid. De FSFE zal steeds
      proberen om acties te ondersteunen die concurrentie mogelijk
      maken en innovatie ondersteunen.
    </p>
    <p>
      De FSFE is een sterk voorstander van vrije keuze en Open
      Standaarden. Dit betekent dat ze werk maken van de strijd tegen
      het misbruik van standaarden door het toevoegen van propriëtaire
      uitbreidingen die het internet op een onwettige manier
      fragmenteren. De FSFE is blij met elk bedrijf dat mee in de
      browsermarkt stapt en ondersteunt hun zoektocht naar het
      verbeteren van hun producten om optimaal te presteren op de
      verkozen platformen.
    </p>
    <p>
      Geen enkel bedrijf mag in de positie komen waar zij kunnen
      bepalen hoe het internet er uit zal zien. Het mag de kans niet
      krijgen om gebruik te maken van hun dominante positie op één
      bepaald platform om standaarden te laten verwateren of controle
      te nemen over de server en de client.
    </p>
    <p>
      Georg Greve, voorzitter van de FSFE formuleert het als
      volgt:"Antitrustwetgeving moet ingrijpen indien een dominante
      marktspeler voortdurend en op grote schaal misbruik maakt van
      zijn positie om ook in andere domeinen de concurrentie te
      schaden. In dit geval heeft Microsoft zijn monopolie op haar
      platform misbruikt om Internet Explorer op kunstmatige wijze
      alomtegenwoordig te maken, waarna ze de standaarden voor servers
      en clients hebben gewijzigd om de compatibiliteit te verstoren
      en concurrentie te bemoeilijken."
    </p>
    <p>
      "De ontwerpbeslissingen waardoor IE gemakkelijker integreerde
      dan alternatieve browsers en de niet gedocumenteerde wijzigingen
      van de webstandaarden waren technologisch onverantwoord. De
      gevolgen van deze wijzigingen waartegen de Europese Commissie nu
      optreedt zijn geen neveneffecten, het waren de beoogde
      gevolgen", besluit Greve.
    </p>
    <p>
      "Microsoft dat zich vaak uitspreekt voor vrije concurrentie en
      interoperabiliteit moet nu maar eens de daad bij het woord
      voegen", zegt Carlo Piana, raadsheer van de FSFE. "Tot nu toe
      hebben we daar echter nog niet veel van gezien terwijl de acties
      tegen Vrije Software breed worden uitgesmeerd. Wij blijven
      onverzettelijk in onze eis voor het herstellen van echte
      concurrentie en een gelijke behandeling van alle marktspelers."</p>
    <p>Eerdere verklaringen van de FSFE:</p>
    <ul>
      <li>
        <a href="/news/2007/news-20071221-01">De
	FSFE staat achter een nieuw antitrustonderzoek tegen
	Microsoft</a>
      </li>
      <li>
        <a href="/news/2009/news-20090120-02">Webbrowserinteroperabiliteit:
	de FSFE is verheugd over de beslissing van de EC en biedt
	ondersteuning aan</a>
      </li>
    </ul>
    <p>
      De FSFE stuurde in 2007 reeds een brief hierover aan Europees Commissaris
      Neelie Kroes:
    </p>
    <ul>
      <li>
        <a href="https://download.fsfe.org/policy/letters/20071219-opera-antitrust.pdf">Support
	of Opera Software antitrust complaint</a>
      </li>
    </ul>
    <h2>Achtergrondinformatie</h2>
    <p>
      De FSFE ondersteunde eerder al het onderzoek van het DG
      concurrentie van de Europese Commissie in 2001 tegen de
      weigering van Microsoft om haar interoperabiliteitsgegevens
      bekend te maken. Dit was de eerste keer dat de Vrije
      Softwaregemeenschap betrokken was in zo'n zaak. Dit engagement
      heeft mee geleid naar de eindbeslissing in 2004 die Microsoft
      oplegde om de interoperabiliteitsinformatie publiek bekend te
      maken.
    </p>
    <p>
      De uitspraak hield ook stand bij de beslissing van het Europees
      Hof van Eerste Aanleg in 2007. Uiteindelijk kreeg Samba en de
      hele gemeenschap toegang tot de interoperabliliteitgegevens
      tegen voorwaarden die compatibel zijn met de GNU General Public
      License. De gegevens worden nu geïmplementeerd in meer en beter
      interoperabele software, ten voordele van het hele
      IT-ecosysteem.
    </p>
    <h2>De Free Software Foundation Europe</h2>
    <p>
     De Free Software Foundation Europe (FSFE) is een
     niet-gouvernementele, non-profit organisatie die actief is in
     verschillende Europese landen en betrokken is bij veel globale
     activiteiten. De toegang tot software bepaalt je kansen in de
     digitale samenleving. Om iedereen gelijke kansen te geven in het
     informatietijdperk en om tevens een vrije concurrentie mogelijk
     te houden, werkt de FSFE aan de vooruitgang en de promotie van
     Vrije Software gedefiniëerd met de vrijheden om de software te
     gebruiken, te bestuderen, te verbeteren en te kopiëren. De FSFE
     werd opgericht in 2001 om het bewustzijn voor deze zaken te
     vergroten, om Vrije Software politiek en juridisch veilig te
     stellen en om mensen te ondersteunen bij het ontwikkelen van
     Vrije Software.
   </p>
    <p>
     U vindt meer informatie over het werk van de FSFE
     via <a href="/">https://fsfe.org/</a>.
   </p>
    <h2>Contact</h2>
    <ul>
      <li>België: +32 2 747 03 57</li>
      <li>Duitsland: +49 700 373 38 76 73</li>
      <li>Zweden: +46 31 7802160</li>
      <li>Zwitserland: +41 43 500 03 66</li>
      <li>VK: +44 29 200 08 17 7</li>
    </ul>
    <p><a href="/contact/contact.html">Coördinaten</a> van de FSFE.
   </p>
  </body>
  <tags>
    <tag key="antitrust"/>
    <tag key="european-commission"/>
    <tag key="microsoft"/>
    <tag key="policy"/>
  </tags>
</html>
<!--
Local Variables: ***
mode: xml ***
End: ***
-->
<!--  LocalWords:  geïmplementeerd
 -->
