<?xml version="1.0" encoding="utf-8"?>
<html newsdate="2023-05-08">
<version>1</version>

<head>
<title>Chaos Communication Camp: aperte candidature</title>
</head>
<body>

<h1>Chaos Communication Camp: aperte candidature</h1>

	<p>
	Dopo quattro anni di attesa e molte conferenze online – forse 
	troppe – torna il Chaos Communication Camp! Vieni in campeggio 
	con noi al "Bits &amp; Bäume" village dal 15 al 19 Agosto 2023.
	La Free Software Foundation Europe sarà parte del villaggio "Bits &amp; 
	Bäume" di quest'anno. 
	</p>
	<figure> <img src="https://pics.fsfe.org/uploads/medium/c515b3ebe5da0e07bac7c24209d3bcd5.jpeg" alt="about:freedom in notturna all'ultimo CCCamp nel 2019"/>
</figure>

	<p>
	LA FSFE sta organizzando, insieme a molti altri gruppi, il "Bits 
	&amp; Bäume" village. È uno spazio di aggregazione per tutti
	i partecipanti al CCCamp, per parlare di Software Libero e di
	sostenibilità, per connettersi con altre persone, o semplicemente
	per visitare il banchetto della FSFE. 
	Il villaggio "Bits &amp; Bäume" non è solo un posto per incontrarsi,
	ma anche uno spazio per sessioni di input e per ascoltare nuove idee,
	poiché coinvolto nell'organizzazione di una delle cinque fasi centrali.
	</p>

	<h2>Aperte candidature: "Pompiamo" la nostra resilienza </h2>

	<p>
	Come villaggio, ci concentriamo sul collegamento tra le questioni
	ambientali e la tecnologia. Insieme, troviamo soluzioni 
	per una tecnologia sostenibile che rispetti la natura e i diritti
	umani digitali. Ripensiamo il nostro mondo tecnologico e facciamo
	crescere la nostra resilienza.
	</p>

	<p>
	Avete punti di vista, pensieri ed esperienze da condividere? Siete 
	interessati al Software libero e all'uso sostenibile e alla diffusione 
	della
	tecnologia, per esempio "smanettare" su vecchi dispositivi o migliorarli?
	Stiamo cercando interventi stimolanti, pratici workshop, incontri di
	comunità/sviluppatori/strategia, oppure qualsiasi altra attività
	pubblica, informativa o di collaborazione.
	</p>

	<p>
	Insieme a "Bits &amp; Bäume", la Free Software Foundation Europe 
	fornirà un palco e un'area per workshop. <strong>Se siete interessati a
	candidarvi, mandate la vostra proposta per un intervento o per un workshop <a href="https://pretalx.c3voc.de/chaos-communication-camp-2023/cfp">al 
	bando ufficiale per candidarsi</a> per il Chaos 
	Communication Camp entro il 9 Giugno 2023.</strong> Assicurati di 
	selezionare il canale "Bits &amp; Bäume'.
	Le sessioni avranno una durata dai 20 ai 45 minuti. Nella candidatura indica la durata
	del tuo intervento.
	</p>

	<p>
	Poiché la crisi climatica affligge per lo più le persone nella parte 
	meridionale del globo, vorremmo incoraggiare in particolar modo 
	quelle stesse persone a condividere le loro idee per un mondo tecnologico
	che sia resiliente. Non vediamo l'ora di ricevere la tua proposta.
	Vorremmo incoraggiare attivamente a candidarsi persone FLINTA* e Queer*, BIPOC, 
	e coloro che provengono dalle aree nel sud del mondo.
	</p>

	

	<p>
	Nota bene: l'accettazione dell'intervento o del workshop non garantirà un biglietto
	per l'evento. Il biglietto è necessario per partecipare alla conferenza,
	organizzare un talk o un workshop. Ulteriori informazioni saranno
	disponibili su
	<a href="https://events.ccc.de/category/camp-2023/">events.ccc.de</a> 
	appena comincerà la prevendita.
	</p>


</body>
<tags>
 <tag key="front-page"/>
 <tag key="de">Germania</tag>
 <tag key="ccc">Chaos Communication Camp</tag>
 <tag key="cfp">Candidature</tag>
</tags> 		


 <image url="https://pics.fsfe.org/uploads/original/95/95/88d7e93cbaa57397df441eaff983.png" alt="about:freedom in notturna all'ultimo CCCamp nel 2019"/>

<translator>Francesca Indorato e Luca Bonissi</translator>
</html><!--
Local Variables: ***
mode: xml ***
End: ***
-->
