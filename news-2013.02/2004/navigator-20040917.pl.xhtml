<?xml version="1.0" encoding="UTF-8" ?>

<html>
  <head>
    <title>
    Końce i początki - 17 września 2004
    </title>
  </head>

<body>
    <h1>
	Końce i początki
    </h1>
    <p>Georg Greve</p>

<p>
Tekst oryginalnie opublikowany w niemieckim Handelsblatt Nr. 181, 
17 września 2004, strona 19
</p>

<p>
Czy wiecie czym jest "Digital Rights Management" ("administrowanie prawami do 
dokumentów cyfrowych"), znane również jako DRM? Oto, jak DRM działa: wasza
gazeta jest dostępna jedynie w prenumeracie - nie ma możliwości kupienia
jej w kiosku. Wydawca narzuca wam możliwość czytania gazety jedynie w domu.
Kiedy tylko wyjdziecie na zewnątrz, litery na stronach natychmiast znikają
- chyba, że uiściliście dodatkową opłatę. Ponadto, jeżeli zrezygnujecie ze
swojej prenumeraty, wszystkie litery z gazet, które zgromadziliście również
znikną.
</p>

<p>
Myślicie, ze mam urojenia i powinienem odwiedzić psychiatrę? Cóż, taki
scenariusz jest całkowicie oparty na faktach: "Janus" to usługa oferowana
przez Microsoft polegająca na "wypożyczaniu" muzyki działająca dokładnie
według opisanego wyżej modelu. Jeżeli znajdzie akceptację klientów, firma
może liczyć na szybki i łatwy zysk.
</p>

<p>
Są też inne firmy z branży IT, które chcą zarabiać na administrowaniu
prawami: IBM opracowała specjalny chip do notebooków, Ultimaco dostarcza 
oprogramowanie szyfrujące.
</p>

<p>
Ale co to ma wspólnego z waszymi prawami? Wybierając nazwę, Microsoft posłużył
się rzymską mitologią: Janus był czczony jako bóg początku i końca. W tej nazwie
Microsoft zawarł koniec praw użytkowników i początek restrykcji: 
Digital Restriction Management ("programy do administrowania restrykcjami
nałożonymi na dokumenty cyfrowe") - akronim DRM pozostaje ten sam.
</p>

</body>
  
  <timestamp>$Date$ $Author$</timestamp>
  <translator>Marcin Olender</translator>
</html>
<!--
Local Variables: ***
mode: xml ***
End: ***
-->
