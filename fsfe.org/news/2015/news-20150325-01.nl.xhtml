<?xml version="1.0" encoding="UTF-8"?>
<html newsdate="2015-03-25">
  <version>1</version>
  <head>
    <title>Gezamenlijk statement: inclusiviteit en engagement maximaliseren door het 
gebruik van Open Standaarden in de Europese Commissie</title>
  </head>
  <body>
    <h1>Gezamenlijk statement: inclusiviteit en engagement maximaliseren door het 
gebruik van Open Standaarden in de Europese Commissie</h1>
    <p>Vandaag is het Document Vrijheidsdag, de internationale dag 
om het bestaan van Open Standaarden te vieren en het bewustzijn erover te vergroten. 
Bij deze gelegenheid zouden we willen stilstaan bij het belang voor publieke 
instellingen in het algemeen, en voor de Europese Commissie in het bijzonder, 
overwegende haar leiderschapsrol, van het gebruik van Open Standaarden in al 
hun digitale communicatie en diensten.
</p>
    <p><a href="/freesoftware/standards/def.html">Open
Standaarden</a> zijn formaten en protocollen die iedereen gratis en zonder 
beperkingen kan gebruiken en waarvoor geen specifieke software van een bepaalde 
verkoper is vereist. Zij zijn essentieel voor interoperabiliteit en keuzevrijheid gebaseerd 
op de merites van verschillende softwaretoepassingen. Dit is met name belangrijk voor een publiek instituut als de 
Europese Commissie omdat iedere EU-burger en ieder EU-bedrijf het recht zou moeten 
hebben om met de overheid exclusief met Open Standaarden te kunnen communiceren en te kunnen handelen, en 
niet gedwongen te moeten zijn om software van een bepaalde verkoper te installeren en te 
gebruiken.

Daarom gebruiken we deze gelegenheid van Document Vrijheidsdag om onze 
bezorgdheid te uiten over het onjuiste gebruik van standaarden in de context van 
het inschrijven voor EU-programma's.
</p>
    <p>
Op dit moment is het voor het inschrijven voor de meeste EU-programma's 
vereist om PDF-formulieren in te vullen die elementen gebruiken die 
alleen toegankelijk zijn in niet-vrije software van een bepaalde verkoper 
(Adobe), software die op dit moment niet beschikbaar is op alle platvormen. 
Dit is een probleem voor veel inschrijvers die daardoor geen keuze hebben of 
helemaal van het inschrijfproces zijn buitengesloten. Het hoeft niet zo te gaan, 
aangezien er een aantal efficiënte alternatieven bestaat, geheel gebaseerd op 
Open Standaarden. In het algemeen zouden we tegen oplossingen willen 
afraden die PDF op online formulieren gebruiken, en in plaats daarvan oplossingen 
die gebaseerd zijn op Open Web Standaarden zoals HTML5 en XForms willen 
aanraden. Met dit gezamenlijke statement roepen we de Europese Commissie op 
om deze uitdaging op te pakken en zeker te stellen dat alle interactie met het 
publiek geheel kan worden uitgevoerd met gebruik van Open Standaarden, waardoor 
maximale inclusiviteit en keuzevrijheid voor alle Europese burgers zeker wordt gesteld.
</p>
    <p>
  Ondertekenaren:
</p>
    <p>
Jean-Christophe Becquet,
Voorzitter,
April
</p>
    <p>
Karsten Gerloff,
Voorzitter,
Free Software Foundation Europe (FSFE)
</p>
    <p>
Andreas Krisch,
Voorzitter,
European Digital Rights (EDRi)
</p>
    <p>
Graham Taylor,
CEO,
OpenForum Europe (OFE)
</p>
    <p>
Peter Ganten,
Voorzitter van de raad,
Open Source Business Alliance (OSBA)
</p>
  </body>
  <tags>
    <tag key="front-page">voorpagina</tag>
    <tag key="dfd">Document Vrijheidsdag</tag>
    <tag key="openstandards">Open Standaarden</tag>
    <tag key="policy"/>
  </tags>
  <translator>André Ockers</translator>
</html>
