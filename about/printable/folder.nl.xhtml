<?xml version="1.0" encoding="UTF-8"?>

<html>
  <head>
    <title>FSFE - Brochure</title>
  </head>

  <body>
    <a id="moreinfo" href="http://www.fsfe.org/">Free Software Foundation Europe</a>

    <div id="fsfe">
      <h1>Free Software Foundation Europe</h1>

      <p class="background">
        Toegang tot software bepaalt wie kan deelnemen aan een digitale
        samenleving. Om voor iedereen gelijke toegang te verzekeren, alle
        mensen dezelfde kansen te bieden en om concurrentie mogelijk te maken
        in het informatietijdperk, heeft de Free Software Foundation Europe
        (FSFE) zich geëngageerd in de bescherming van deze digitale vrijheden
        in de vorm van Vrije Software. Geen enkele persoon zou zich ooit in de
        positie mogen bevinden dat hij software moet gebruiken die hem de
        vrijheden om de software te gebruiken, te bestuderen, te veranderen of
        te verdelen, verbiedt.
      </p>

      <p>
        De FSFE werd opgericht in 2001 als een niet-gouvernementele non-profit
        organisatie om de sociale, politieke, juridische en technologische
        grondvesten van Vrije Software te versterken. We werken in een mondiaal
        netwerk van gelijkgestemde organisaties en hebben teams in
        verschillende Europese landen.
      </p>

      <a href="http://www.fsfe.org">http://www.fsfe.org</a>
    </div>

    <div id="free_software">
      <h1>Wat is Vrije Software?</h1>

      <p>
        Vrij in Vrije Software staat voor vrijheid, het zegt niets over de
        prijs. Vrije Software geeft u vier essentiële vrijheden:
      </p>

      <ul>
        <li>
          <b>De vrijheid een programma te gebruiken voor elk doel.</b>
          Het plaatsen van beperkingen op het gebruik van Vrije Software, zoals
          in tijd ("30 dagen uitprobeerperiode", "licentie verloopt 1 januari
          2004")of doel ("toestemming verleend voor onderzoek en
          niet-commercieel gebruik") maken een programma onvrij.
        </li>

        <li>
          <b>De vrijheid om de manier waarop het programma werkt te
            bestuderen en het aan te passen aan je behoeften.</b>
          Het plaatsen van juridische of praktische beperkingen op het
          begrijpen of veranderen van een programma, zoals het verplicht kopen
          van een speciale licentie, het ondertekenen van een
          Non-Disclosure-Agreement (NDA) of - voor programmeertalen die
          meerdere vormen van presentatie kennen - het ontoegankelijk maken van
          de voor mensen makkelijkste manier om programma's te begrijpen en te
          veranderen ("de broncode") maakt het ook propriëtair (onvrij). Zonder
          de vrijheid om een programma te veranderen blijven mensen in de macht
          van één leverancier.
        </li>

        <li>
          <b>De vrijheid het programma te verspreiden zodat u uw naasten kan
            helpen.</b>
          Software kan vrijwel zonder kosten worden gekopieerd/verspreid. Als u
          geen toestemming hebt om een programma te geven aan iemand die het
          nodig heeft, dan maakt het een programma onvrij. U mag hiervoor een
          vergoeding vragen als u dat wil.
        </li>

        <li>
          <b>De vrijheid om het programma te verbeteren en te verspreiden,
            zodat de hele gemeenschap er voordeel uit kan halen.</b>
          Niet iedereen is een even goede programmeur. Sommige mensen kunnen
          niet eens programmeren. Deze vrijheid biedt mensen die de tijd of
          kennis niet hebben om een probleem op te lossen toch indirect de
          vrijheid het programma aan te passen. Ook hiervoor mag men een
          vergoeding vragen.
        </li>
      </ul>	

      <p>
        Deze vrijheden zijn rechten, geen plichten, alhoewel het respecteren
        van deze vrijheden soms verplichtingen geeft. Iedereen kan kiezen om
        deze vrijheden niet te gebruiken, maar kan ook kiezen om ze allemaal te
        benutten. In het bijzonder moet het duidelijk zijn dat Vrije Software
        commercieel gebruik niet uitsluit. Als een programma geen commercieel
        gebruik en commerciële distributie toestaat is het geen Vrije Software.
        In werkelijkheid baseert een groeiend aantal bedrijven hun
        businessmodel compleet of op zijn minst gedeeltelijk op Vrije Software,
        inclusief sommige grote onvrije software leveranciers. Vrije Software
        maakt het legaal om hulp te bieden, maar stelt het niet verplicht.
      </p>
    </div>

    <div id="contribute">
      <h1>Uw steentje bijdragen</h1>

      <p class="background">
        Dankzij uw steun kan de FSFE blijven werken voor Vrije
        Software. Het maakt het makkelijker om ons te profileren en
        het geeft ons mogelijkheden om nieuwe projecten op te
        starten die de hele gemeenschap ten goede komen.
      </p>

      <h2>Engageer u!</h2>

      <p>
        De meest directe manier om de FSFE te ondersteunen is uzelf engageren
        in onze activiteiten. Wij zijn een colloboratieve gemeenschap, ons werk
        is het resultaat van de bijdragen van honderden mensen. U kan daar één
        van zijn door lid te worden van één van onze teams. Misschien kan u het
        team van vertalers versterken of mee de standen bemannen. U vindt vast
        wel iets dat u boeit in één van de vele taken.
      </p>

      <a href="http://www.fsfe.org/contribute/">http://www.fsfe.org/contribute/</a>

      <h2>Word lid van de Fellowship of FSFE!</h2>

      <p>
        Dit is wellicht de eenvoudigste manier om betrokken te raken bij onze
        activiteiten. Als Fellow levert u een duidelijke bijdrage en
        ondersteunt u alle activiteiten van de FSFE. U krijgt de kans om veel
        gelijkgezinde personen te ontmoeten zowel online als op de vele
        Fellowshipvergaderingen over heel Europa.
      </p>

      <a href="http://fellowship.fsfe.org/">http://fellowship.fsfe.org/</a>

      <h2>Schenk geld en overtuig uw werkgever om Patroon van de FSFE te
        worden!</h2>

      <p>
        De slagkracht van de FSFE is in grote mate afhankelijk van de
        financiële middelen die we kunnen besteden aan ons werk voor Vrije
        Software. Door geld te schenken kunnen u en uw werkgever een directe
        bijdrage leveren. Meer details:
      </p>

      <a href="http://www.fsfe.org/donate/">http://www.fsfe.org/donate/</a>
    </div>

    <address>
      Free Software Foundation Europe<br/>
      Bilker Allee 173, 40217 Düsseldorf, Duitsland<br/>
      e-mail: office@fsfeurope.org<br/>
      Telefoon: +49 700 373387673<br/>
      http://www.fsfe.org/<br/>
    </address>
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
