<?xml version="1.0" encoding="utf-8"?>
<html newsdate="2021-03-25" type="newsletter">
  <version>1</version>

  <head>
    <title>Luca versus Lenovo +++ Reinhard en de FSFE +++ IloveFS verslag</title>
  </head>
  <body microformats="h-entry">
      
      
    <h1 id="luca-vs-lenovo-reinhard-and-the-fsfe-ilovefs-report">Luca versus Lenovo +++ Reinhard en de FSFE +++ IloveFS verslag</h1>
    
    <p>In onze nieuwsbrief van maart leest u over onze supporter Luca Bonissi die Lenovo dwong om 20.000 euro terug te betalen voor een voorgeïnstalleerde Windows, over onze supporter Reinhard Müller die al twee decennia vrijwilligerswerk doet voor de FSFE, ons &quot;I Love Free Software&quot;-verslag en zoals gewoonlijk over onze andere gemeenschapsactiviteiten.</p>
    
    <h2 id="luca-bonissi-vs-lenovo-20-000-euros-refund-for-a-pre-installed-windows">Luca Bonissi versus Lenovo: 20.000 euro's terugbetaling voor een voorgeïnstalleerde Windows</h2>
    
    <p>We weten allemaal hoe frustrerend het is om een gloednieuwe computer te kopen en te ontdekken dat deze wordt geleverd met een vooraf geïnstalleerd propriëtair besturingssysteem. Na enige ergernis klagen zelfs de meest standvastige Vrije Softwaregebruikers niet verder, schonen het systeem op en gaan verder met een verse installatie van een vrij besturingssysteem van hun keuze. Maar niet Luca Bonissi, een Italiaanse ontwikkelaar en duurzame FSFE-supporter. Na het kopen van een nieuwe Lenovo Ideapad nam het contact op met Lenovo voor het indienen van een verzoek van teruggave van de licentiekosten van de voorgeïnstalleerde Microsoft Windows. Lenovo weigerde echter Luca schadeloos te stellen voor de Windows-licentie ter waarde van 42 euro. Wat volgde was een echte juridische en bureaucratische zoektocht die vele maanden en verschillende gerechtelijke procedures in beslag nam. In december 2020 verwierp het Hof van Monza echter alle argumenten van Lenovo en bevestigde dat de terugbetaling van de voorgeïnstalleerde software moest plaatsvinden.</p>
    
    <figure>
        <img src="https://pics.fsfe.org/uploads/medium/dd3557bac3956a64521d172e32569377.jpg" />
        <figcaption>Luca Bonissi in zijn #IloveFS T-shirt.</figcaption>
    </figure>
    
    <p>In haar vonnis wees het Hof van Monza er ook op dat de fabrikant zelf uitdrukkelijk een verplichting tot terugbetaling op zich had genomen in de Windows-licentie. In haar historische uitspraak legde <a href="/news/2021/news-20210302-01.html">de rechtbank Lenovo verder een straf op van 20.000 euro</a> wegens misbruik van de beroepsprocedures. Lenovo heeft zijn klant gedwongen deel te nemen aan een onevenredige en onnodige gerechtelijke procedure. De rechtbank merkte ook op dat deze zaak een voorbeeld is van de arrogantie en het getalm van een reusachtig bedrijf tegenover een bescheiden consument. Uiteindelijk oordeelde de rechtbank dat de som aan Luca moest worden betaald ter vergoeding van de</p>
    
    <p>In een diep egoloze handeling <a href="/donate/thankgnus">doneerde Luca Bonissi 15.000 euro's</a> van de herstelbetaling aan de FSFE en moedigde mensen aan om op te komen voor hun rechten. We zijn extreem dankbaar voor deze donatie van Luca en ook voor het delen van de <a href="https://bonissi.it/bonissi_lenovo/">documentatie</a> en procedures in de herziene <a href="https://wiki.fsfe.org/Activities/WindowsTaxRefund/Italy">wikipagina voor Italië</a>.</p>


    <blockquote>"De Monza-beslissing liet zien dat het mogelijk is om het onacceptabele gedrag van grote techbedrijven terug te draaien. Wat van de Vrije Softwaregemeenschap is afgenomen is er weer bij teruggekomen. Ik moedig iedereen aan om voor hun legitieme rechten terug te vechten!", zegt Luca Bonissi en we zijn het helemaal met hem eens.</blockquote>
    
    <h2 id="20-years-fsfe-interview-with-reinhard-m-ller">20 Jaren FSFE: Interview met Reinhard Müller</h2>
    
    <p>Nu van Luca Bonissi in Italië naar Reinhard Müller in Oostenrijk: Reinhard is nog zo'n vrijwilliger wiens toewijding aan Vrije Software en de FSFE legendarisch is. Gedurende de laatste twee decennia heeft Reinhard geholpen de FSFE vorm te geven in haar zelfbegrip en in haar algemene organisatie, alsook in onze dagelijkse werking. Reinhard heeft in feite elke functie op zich genomen, van plaatselijke vrijwilliger tot lid van een landteam, van kraamvrijwilliger tot penningmeester en van supporter tot lid van de Algemene Vergadering. De meeste mensen zijn verbaasd als ze horen dat hij een vrijwilliger is en geen betaalde medewerker van de FSFE.</p>
    
    
    <figure>
        <img src="https://pics.fsfe.org/uploads/medium/8cd95551cc5b7031cbc7b69547fd55b7.jpg" />
        <figcaption>Reinhard Müller socialiseert tijdens de Algemene Vergadering.</figcaption>
    </figure>
    
    
    <p>Al zijn bijdragen in deze nieuwsbrief opsommen lijkt eigenlijk onmogelijk maar <a href="/news/2021/news-20210305-01.html">we hebben een interview met Reinhard gehouden</a> waarin we proberen om tenminste enkele van de meest essentiële delen van zijn leven met en binnen de FSFE te behandelen. Lees over wat hem gemotiveerd houdt, zijn energiebronnen, zijn favoriete FSFE-activiteiten en zijn wensen voor de FSFE voor de komende 20 jaar.</p>
    
    <h2 id="i-love-free-software-day">I love Free Software Day</h2>
    
    <p>Van Reinhard Müller naar de I love Free Software Day, want dit is zijn favoriete campagne en het is de favoriete campagne van veel mensen over de hele wereld. Dit jaar hebben we al de elfde editie van de &quot;I Love Free Software Day&quot; gevierd en zojuist <a href="/news/2021/news-20210317-01.html">publiceerden we ons activiteitenverslag</a>. In cijfers telden we 411 tweets op Twitter en 210 toots en ontelbare retweets en retoots in het Fediverse met de hashtag #ilovefs. Mensen van over de hele wereld namen deel aan de &quot;I Love Free Software Day&quot; via sociale media en tweeten en tooten vanuit ten minste 328 verschillende plaatsen.</p>
        
        <figure>
            <img src="https://pics.fsfe.org/uploads/big/09c38ab455a853df90a04bc166064f53.png" />
        </figure>
        
    <p>Dit jaar hadden we twee nieuwtjes: samen met FSFE&#39;s vrijwilliger Florian Snow creerden we enkele afbeeldingen voor het delen van onze liefde voor Vrije Software die <a href="https://download.fsfe.org/campaigns/ilovefs/share-pics/people/">door veel mensen zijn gebruikt</a>. We creëerden ook een <a href="/news/podcast/episode-9.html">speciale aflevering van de Software Freedom Podcast</a> die een leuk inzicht biedt in de bronnen en de hoogtepunten van de afgelopen 11 jaren van de &quot;I Love Free Software Day&quot;.</p>


 
  <hr/>  
    <p>De FSFE viert dit jaar haar 20e verjaardag. <fsfe-cd-donate-link>Steun ons werk voor de komende 20 jaren</fsfe-cd-donate-link></p> 
  <hr/>
  
  
  
    <h2 id="what-have-we-done-inside-and-outside-the-fsfe">Wat hebben we gedaan? Binnen en buiten de FSFE</h2>
    
    <ul>
        
        <li>Zoals u uit vorige nieuwsbrieven weet was de FSFE op FOSDEM weer aanwezig met een pre-FOSDEM gemeenschapsevenement. Verder co-organiseerden we de juridische en beleidsontwikkelingsruimte voor de eerste keer. Nu zijn alle lezingen online beschikbaar, inclusief de lezingen in de ontwikkelingsruimte en Cory Doctorow&#39;s cruciale lezing in ons gemeenschapsevenement. </li>
        <figure>
            <img src="https://pics.fsfe.org/uploads/medium/0be979798dd328b6010cdb379168e649.png" alt="Cory Doctorow op FSFE's Gemeenschapsevenement"/> 
            <figcaption>Cory Doctorow op FSFE's Gemeenschapsevenement</figcaption>
        </figure>
        <li>Johanna Pohl, Anja Höfner, Friederike Rohde en FSFE&#39;s Erik Albers publiceerden een Open Access-artikel: <a href="https://www.oekologisches-wirtschaften.de/index.php/oew/article/view/1788">&quot;Design Options for Long-lasting, Efficient and Open Hardware and Software&quot;</a> in &quot;Ökologisches Wirtschaften: Digitalisation and Sustainability&quot;</li>
        <li>Onze <a href="https://publiccode.eu/sv/#about">PMPC-video is nu beschikbaar in het Zweeds</a> en daarmee beschikbaar in negen verschillende talen.</li>
        <li>De FSFE was ook aanwezig op de Chemnitzer Linuxtage van dit jaar, waar Bonnie Mehring een <a href="https://chemnitzer.linux-tage.de/2021/en/programm/beitrag/227">lezing over &quot;Publiek Geld? Publieke Code!&quot;</a> hield. Daarin legde ze uit hoe het raamwerk van de campagne kan worden gebruikt voor het aannemen van Vrije Software-vriendelijk beleid op lokaal niveau. Matthias Kirschner hield een <a href="https://chemnitzer.linux-tage.de/2021/en/programm/beitrag/124">lezing over &quot;20 jaren FSFE: de lange weg naar softwarevrijheid&quot;</a></li>
        <li>Erik Albers was op het Winterkongress van de Digitale Gesellschaft Schweiz, waar hij een <a href="https://chemnitzer.linux-tage.de/2021/en/programm/beitrag/227">lezing gaf over de duurzaamheid van Vrije Software</a>.</li>
        <li>In de nasleep van zijn deelname aan een paneldiscussie over mogelijkheden, barrières en stimulansen voor Vrije Software in de overheid <a href="https://k7r.eu/panel-free-software-development-for-the-public-administration/">beschreef Matthias Kirschner</a> zijn aanbevelingen en gedachten over publieke inkoop en Vrije Software in zin blog. </li>
        <li>De Duitse bondsstaten Noordrijn-Westfalen en Baden-Württemberg plannen samen met het Duitse ministerie van Binnenlandse Zaken het opzetten van een gezamenlijke Vrije Software-codepakketbron voor overheden. Deze zal bestaan uit een centraal deel en compatibele, gedecentraliseerde &quot;satellieten&quot;. Deze aanpak komt dicht in de buurt van onze eisen zoals geformuleerd in het <a href="/news/2020/news-20200910-01.html">&quot;Een plaats voor Publieke Code&quot;</a>-initiatief.</li>
        <li>Op 17 maart 2021 hoorde de bestuursafdeling van de Raad van State in Nederland ons Nederlandse teamlid Jos van den Oever in een zaak tegen de Tweede Kamer. Het betreft de &#39;Debat Direct&#39;-app. Met deze app kunnen debatten in de Tweede Kamer worden gevolgd. Jos vroeg de Tweede Kamer om de broncode van de &#39;Debat Direct&#39;-app openbaar te maken. Tot nu toe weigert Kamervoorzitter Arib om dit openbaar te maken. [<a href="https://broncode.org/nieuws/20210315.html">https://broncode.org/nieuws/20210315.html</a>]</li>
        </ul>
   
 

            
  <h2 id="contribute-to-our-newsletter">Draag bij aan onze nieuwsbrief</h2>
    
  <p>Als u uw ideeën, afbeeldingen of nieuws wil delen stuur ze dan alstublieft naar ons. Het adres is zoals altijd newsletter@fsfe.org. We kijken ernaar uit om van u te horen!</p>

  <p><fsfe-cd-donate-link>Als u ook ons en ons werk wilt steunen neem dan deel aan onze gemeenschap en steun ons met een donatie of maandelijkse bijdrage</fsfe-cd-donate-link>.</p>

  <p>Met dank aan onze gemeenschap en alle <a href="/contribute">vrijwilligers</a>,
  <a href="https://my.fsfe.org/support">supporters</a> en <a
  href="/donate/thankgnus">donoren</a> die ons werk mogelijk maken. En met dank aan <a href="/contribute/translators">onze vertalers</a> die u in staat stellen om deze nieuwsbrief in uw moedertalen te lezen.</p>

  <p>Uw eindredacteur,
    Erik Albers</p>

<hr/>
<p><a href="https://my.fsfe.org/donate?referrer=nl">Steun ons met uw donatie</a></p>
<hr/>

  </body>
  <sidebar promo="about-fsfe" />
  <date>
    <original content="2021-03-25" />
  </date>
  <followup>donate</followup>
  <tags>
        <tag key="front-page"/>
        <tag key="newsletter">Nieuwsbrief</tag>
      <tag key="ilovefs">I love Free Software</tag>
      <tag key="fosdem">FOSDEM</tag>
      <tag key="fsfe20">20 Jaren FSFE</tag>
  </tags>
  <author id="albers" />
  <discussion href="https://community.fsfe.org/t/633"/>
   <image url="https://pics.fsfe.org/uploads/medium/8cd95551cc5b7031cbc7b69547fd55b7.jpg"/>  
   <translator>André Ockers</translator>
</html>

