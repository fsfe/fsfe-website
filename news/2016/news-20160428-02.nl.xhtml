<?xml version="1.0" encoding="UTF-8"?>

<html newsdate="2016-04-28">

  <head>
    <title>EU bedreigt haar eigen standaardisatiedoelen met EREND-licentiëring</title>
  </head>
  <body>

<h1>EU bedreigt haar eigen standaardisatiedoelen met EREND-licentiëring</h1>

<p newsteaser="yes">Op 19 april publiceerde de Europese Commissie een mededeling <a 
href="https://ec.europa.eu/digital-single-market/en/news/communication-ict-standardisation-priorities-digital-single-market">"ICT 
Standaardisatieprioriteiten voor de digitale interne markt"</a> (hierna: 'de 
mededeling'). De <a 
href="/activities/policy/eu/digital-single-market-comments.en.html">digitale 
interne markt-strategie</a> heeft de intentie om industrieën te digitaliseren met 
verschillende wetgevende en politieke initiatieven. De mededeling gaat over 
standaardisatie en is hiervan een onderdeel. FSFE verwelkomt in het algemeen de 
acceptabele aanpak van de mededeling voor het integreren van Vrije Software en 
<a href="/activities/os/">open standaarden</a> tot standaardisatie. Toch uit FSFE 
haar bezorgdheid over het gebrek aan begrip 
voor noodzakelijke voorwaarden om deze richting in te slaan.</p>

<h2>Het belang van Vrije Software erkennen</h2>

<p>De mededeling begint met het erkennen van het belang van open standaarden 
voor interoperabiliteit, innovatie en toegang tot media en culturele en 
educatieve inhoud. Zij promoot "gemeenschapsopbouw, het aantrekken van nieuwe 
sectoren, het promoten van open standaarden en platforms waar dat nodig is, 
en het versterken van de band tussen onderzoek en standaardisatie". Dit laatste 
houdt sterk verband met de "cloud", waarvan de mededeling stelt dat de 
"propriëtaire oplossingen, een zuiver nationale aanpak en standaarden die 
interoperabiliteit beperken het potentieel van de digitale interne markt ernstig 
tot hinder kunnen zijn". Zij licht uit dat "gemeenschappelijke open standaarden 
gebruikers helpen zich toegang te verschaffen tot nieuwe innovatieve diensten".</p>

<p>Als gevolg hiervan concludeert de Commissie dat zij van plan is om tegen het 
eind van 2016 meer gebruik te maken van Vrije Software-elementen. Daartoe 
worden binnen de organisaties die de standaarden ontwikkelen Vrije 
Software-gemeenschappen beter geïntegreerd in de processen die de standaarden 
vaststellen.</p>

<p>De mededeling erkent binnen het domein van het 'Internet der Dingen' (IdD) 
behoefte van de EU aan "een open platformaanpak die verschillende 
toepassingsdomeinen ondersteunt... om competitieve 'Internet der Dingen'-ecosystemen 
te creëren". In dit opzicht stelt de Commissie dat "dit het bestaan van open 
standaarden vereist die de hele waarde-keten ondersteunen en verschillende 
technologieën ondersteunen... gebaseerd op gestroomlijnde internationale 
samenwerking die gebouwd is op een raamwerk van intellectuele eigendomsrechten
die een gemakkelijke en eerlijke toegang tot standaard-essentiële patenten 
mogelijk maken".</p>

<p>FSFE verwelkomt zowel deze richting binnen de mededeling alswel het 
<a 
href="https://ec.europa.eu/commission/2014-2019/oettinger/announcements/keynote-speech-closing-plenary-session-net-futures-2016-brussels_en">het standpunt van Commissaris Günther Oettinger, die in zijn inleidende praatje op 
Net Futures 2016</a> stelt dat "gemakkelijk hergebruik van standaard- en 
open componenten de digitalisering van ieder bedrijf en iedere industriële 
sector doet accelereren." Verder maken Vrije Software-standaarden volgens 
Commissaris Oettinger "transparantie mogelijk en wekken zij vertrouwen."</p>

<h2>Europese Commissie stelt goede inspanningen bloot aan risico</h2>

<p>Toch kunnen de pogingen van de Commissie om zowel open standaarden alswel 
een meer gebalanceerde aanpak van het beleid rond "intellectuele eigendomsrechten" 
in standaardisatie te promoten, serieus gehinderd worden door het standpunt van 
de Commissie ten opzichte van EREND ('eerlijk, redelijk en niet-discriminerend')-
licentiëring. De Commissie stelt in het bijzonder als doel om "kern-elementen van 
een eerlijke, effectieve en afdwingbare licentiëringsmethodologie rond EREND-principes 
te verduidelijken". Dit wordt gezien als de juiste balans tussen standaardisatie 
en het vaststellen van "eerlijke en niet-discriminerende" toegang tot standaarden. Verder is het 
een bekend feit dat EREND-licentiëringstermen in theorie staan voor "eerlijk, 
redelijk en niet-discriminerend", maar in de praktijk <a 
href="/activities/os/why-frand-is-bad-for-free-software.en.html">incompatibel 
zijn met de meeste Vrije Software</a>.</p>

<p>Samengevat zet de mededeling een positieve koers uit naar de promotie van 
open standaarden en het opnemen van Vrije Software-gemeenschappen in 
standaardisatie, maar zou deze koers serieus beperkt worden als de Commissie 
weigert om de incompatibiliteit van de EREND-licentiëringstermen met Vrije 
Software-licenties te erkennen. Dit maakt op haar beurt een juiste Vrije 
Software-invoering van de standaard onmogelijk. Als gevolg hiervan zullen de 
pogingen van de Commissie om tot een echte "digitale interne markt" op basis 
van interoperabiliteit, openheid en innovatie te komen, niet worden bereikt als 
een belangrijk deel van het innovatiepotentieel van Vrije Software in de praktijk 
buiten standaardisatie zal worden gehouden.</p>

<p>Overeenkomstig met <a 
href="/activities/policy/eu/digital-single-market-comments.en.html">onze 
aanbevelingen over het DSM-initiatief</a>, dat positief ontvangen is door de 
Commissie, gelooft FSFE dat om te komen tot adequate integratie van Vrije 
software-gemeenschappen en tot een algemeen acceptabele houding ten aanzien 
van het juiste gebruik van open standaarden, de Commissie de schadelijke 
gevolgen van EREND-licentiëring voor Vrije software moet vermijden. In plaats 
daarvan zou zij standaarden moeten steunen die open en minimalistisch zijn en 
met Vrije Software zijn uit te voeren. Deze standaarden geven inhoud aan de 
beloften van de Commissie om Vrije Software-gemeenschappen aan te moedigen 
om deel te nemen aan standaardisatie.</p>

</body>
<tags>
  <tag>front-page</tag>
  <tag content="open standaarden">OpenStandards</tag>
  <tag content="beleid">Policy</tag>
  <tag content="Europese Commissie">EuropeanCommission</tag>
  <tag content="digitale interne markt">Digital Single Market</tag>
</tags>
<translator>André Ockers</translator>
</html>
