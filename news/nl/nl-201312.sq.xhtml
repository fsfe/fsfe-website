<?xml version="1.0" encoding="UTF-8" ?>

<html newsdate="2013-12-04" type="newsletter">
  <version>1</version>

<head>
  <title>Buletini i FSFE-së - dhjetor 2013</title>
</head>
<body>

<h1>Buletini i FSFE-së - dhjetor 2013</h1>

<h2>Kriptokartat tona dhe flakë kashte</h2>

<p>Më 2005-n ne filluam t’u jepnim <a href="/fellowship/card.html">karta fshehtëzimi</a>
individëve që dhuronin për ne dhe që qenë bërë Anëtarë Shok të FSFE-së. 
Besojmë se është e rëndësishme t’u kujtojmë njerëzve mjetet Software i Lirë
për fshehtëzim të komunikimeve të tyre. Përveç kësaj, qëkur u themelua FSFE-ja më
2001-n, ne u kemi shpjeguar njerëzve që ato 40 shifrat te karta jonë e biznesit
ishin për fshehtëzim dhe përse ky ishte i dobishëm. 8 vjet më vonë, tema e 
fshehtëzimeve plasi në media, dhe tani po përmendet në çdo gazetë të Europës. 
Kjo ka të mirat dhe të këqijat e veta në të njëjtën kohë: Ndeshemi me problemin
që vëmendja e medias është shumë e madhe, por kjo nuk do të thotë që kemi më 
tepër burime për ta trajtuar. Do të donim të merreshim më tepër me këtë çështje,
por nga ana tjetër nuk mund të ndalim punën mbi tema të tjera afatgjata.</p>

<h2>Rëndësia e punës afatgjatë</h2>

<p>Po t’i hidhni një sy <a href="/timeline/timeline.html">rrjedhës sonë të re kohore</a>
do të shihni që shpesh na është dashur të merremi me tema të cilat janë të 
vështira t’i shpjegohen një publiku më të gjerë, punë intensive, dhe nganjëherë
jopopullore. Kundër Software-it të lirë punuan kompani, ngaqë e panë si 
kërcënim për fitimet e tyre, por i ndihmuam të kuptojnë se si të nxjerrin 
përfitime me Software-in e Lirë. Na u desh të shpenzojmë 8 vjet me Komisionin 
Europian dhe Gjykatën Europiane për të bërë të mundur  që kompanive të 
Software-it të Lirë t’u lejohej të konkurronin me Microsoft Workgroup Server 
dhe që prej asaj kohe po e <a href="/news/2012/news-20120619-01.html">përhapim
këtë dije edhe në shkallë kombëtare</a> dhe lokale. Pajtueshmëria e licencave qe
temë jopopullore për një kohë të gjatë, por programuesit duhet të sigurohen që 
software-i ynë mund të programohet dhe të përdoret pa rreziqe ligjore. Kur 
filluam të merreshim me Standardet e Hapura, qenë temë e specializuar, tani
janë temë e publikut të gjerë. Pati kompani që e kundërshtuan pozicionin tonë 
lidhur me patentat e software-it, tani një shumicë biznesesh dhe politikanësh
e kuptuan që ato janë një risk i rrezikshëm për bizneset. Sot ata përdorin 
argumentet tona dhe na kërkojnë input për t’i hequr qafe.</p>

<h2>Çfarë na duhet për t’i bërë ballë sfidës</h2>

<p>Ne besojmë në një shoqëri te e cila software-i është në duart e të gjithëve: 
si individë, kompani dhe organizma, ose qeveri, në vend se të pak njësive të
fuqishme. Askujt nuk i duhet lejuar t’ju pengojë të ndryshoni software, ose
t’i kërkojë dikujt ta ndryshojë pa miratimin tuaj, te celulari juaj,
rrugëzuesi, automjet, ose te të tjera gjëra tuajat. Muajt e fundit nga kanë
treguar se për shoqërinë tonë është e rëndësishme të ketë kompjuterë të cilëve
t’u besojmë. Kompjuterë të cilët i kontrollojmë ne. Programe që janë 
transparente lidhur me atë që bëjnë me të dhënat tona dhe që mund të ndryshohen 
për të plotësuar nevojat tona. E vetmja rrugë për t’ia arritur kësaj është me 
Software-in e Lirë.</p>

<p>Një sfidë e tillë nuk mbaron brenda pak muajsh, zë një kohë të gjatë. Lyp 
organizma që vazhdojnë të punojnë edhe kur nuk ka vëmendje të lartë nga mediat 
e mëdha. Një organizëm që lufton për lirinë tuaj në epokën dixhitale.
FSFE-ja është marrë me këto çështje këtu e 12 vjet.</p>

<p>Për ta përballuar këtë sfidë FSFE-ja ka nevojë të punojë vazhdimisht drejt
këtij qëllimi, dhe për këtë kemi nevojë për ju, të investoni për lirinë tuaj! 
Tani është kohë e përshtatshme të intensifikoni punën tonë, ngaqë ka plot njerëz
që i dëgjojnë ndryshe të njëjtat mesazhe që kemi patur edhe më parë. Do të donim
t’i zgjeronim veprimtaritë tona, ndaj kemi nevojë për dhurimet tuaja. Bëni atë 
që bënë të tjerët për të cilët liria e software-it ka vlerë:  <a href="https://my.fsfe.org/donate"><strong>Bëhuni një përkrahës
        i anëtarësuar, duke u bërë pjesë e Anëtarësisë Shok të FSFE-së!</strong></a></p>


<h2>Diçka krejt ndryshe</h2>


<ul>

  <li><a href="/news/2013/news-20131107-01.html">FSFE-ja botoi një njoftim 
  shtypi lidhur me çështjen Rockstar vs. Google-it</a>: Rockstar, një 
  konsorcium shoqërish i krijuar për të grumbulluar disa patenta të nxjerra në 
  shitje pas procedurës së shkrirjes së Nortel-it, ka paditur Google-in dhe 
  kompani të tjera për shtatë prej këtyre patentave. FSFE-ja tashmë ka <a
    href="/activities/swpat/nortel.en.html">ngritur zërin
  lidhur me shqetësime serioze dhe ka sinjalizuar rregullatorët e konkurrencës
  saktësisht kundër një skenari të tillë më dhjetor të 2011-s</a>. Sërish një 
  shembull se si patentat mbi software-in përbëjnë një risk të rrezikshëm për
  bizneset.</li>

  <li>I urojmë mirëseardhjen <a
    href="https://blogs.fsfe.org/hugo/2013/11/welcoming-maurice-to-the-core-team/">anëtarit
    të ri të ekipit bazë, Maurice Verheesen nga Holanda</a>. Është ai që
    u përkujdes për stendën tonë në T-Dose që po bëhet gjithashtu <a
      href="https://blogs.fsfe.org/stehmann/?p=984">një vend takimi për Anëtarë
    Shok nga Holanda dhe rajoni i Renanisë</a>.</li>

  <li>Të blej një kompjuter pa sistem operativ dhe të instaloj shpërndarjen GNU/Linux
  që më pëlqen, apo të blej një laptop me GNU/Linux të parainstaluar që 
  përfshin edhe software jo të lirë? Merrni pjesë në diskutim te lista jonë 
  publike në Anglisht duke <a
        href="https://lists.fsfe.org/pipermail/discussion/2013-November/009871.html">lexuar
        këtë mesazh </a>, vazhdoni me artikujt e blogut të përmendur aty,
        komentoni te lista dhe, siç shkroi Paul Boddie, bashkojuni vullnetarëve 
        të tjerë në mirëmbajtjen e  <a
            href="https://wiki.fsfe.org/Hardware%20for%20Free%20Software">faqes
        së tregtuesve të hardware-it</a>.</li>

    <li>Falë Nermin Canik-ut, FSFE-ja arriti të ketë <a
      href="https://twitter.com/MsLipsum/status/404352087326072832">stendën e vet
      të parë në Turqi</a>, ndërsa Michael Stehmann u kujdes për <a
      href="https://blogs.fsfe.org/stehmann/?p=990">stendën e FSFE-së dhe dy biseda rreth saj
      gjatë veprimtarisë OpenRheinRuhr</a>.</li>

    <li>FSFE-ja <a
      href="https://blogs.fsfe.org/lucile.falg/2013/11/22/open-knowledge-festival-meetup/">mori pjesë
  në Festivalin e Dijes së Hapur</a>, me Lucile Falguyerac-un që zhvilloi të 
  njëjtën bisedë të shkurtër pesëminutëshe shtatë herë, sipas formulës 
  "speed geeking", përmes të cilave prezantoi FSFE-në, Standardet e Hapura dhe <a href="http://documentfreedom.org">Ditën e Lirisë së Dokumenteve</a>.</li>

  <li>Parlamenti i <a
    href="https://joinup.ec.europa.eu/community/osor/news/parliament-spains-andalusia-unanimously-open-source">Andaluzisë në Spanjë po i kërkon unanimisht qeverisë së rajonit 
  të hidhet te Software-i i Lirë</a>.</li>

  <li>Guido Arnold <a
    href="https://blogs.fsfe.org/guido/2013/11/free-software-in-education-news-october/">botoi
  përditësimin e FSFE-së mbi arsimin për tetorin</a>.</li>

  <li>Jérémie Zimmermann, një nga miqtë tanë prej <em>La Quadrature Du Net</em> 
   mbron te <a
    href="https://www.laquadrature.net/en/snowden-and-the-future-of-our-communication-architecture">
  "Snowden dhe e Ardhmja e Arkitekturës së Komunikimeve tona"</a> se 
"Zbulimet e Snowden-it na japin një ilustrim të gjallërishëm se Richard Stallman-i 
dhe të tjerët kanë pasur të drejtë gjithë këto vjet." Ai shkruan se na duhen 
shërbime të shpërqendruara, Software i Lirë, dhe fshehtëzim skaj-më-skaj.</li>

  <li>Projekti The Guardian shkroi rreth <a
    href="https://guardianproject.info/2013/11/05/setting-up-your-own-app-store-with-f-droid/">si të ndërtoni
  shitoren tuaj aplikacioneve me F-Droid</a>. Nëse strehoni depon tuaj F-Droid,
  njerëzit mund të përdorin F-Droid që të instalojnë aplikacionet tuaja, 
  të nënshkruara me kyçet tuaj për nënshkrim.</li>

  <li>Renault-ja me sa duket është në gjendje të parandalojë së largëti 
   ngarkimin e baterisë. Karsten Gerloff <a
  href="https://blogs.fsfe.org/gerloff/2013/10/31/renault-will-remotely-lock-down-electric-cars/">shkroi
rreth veturës elektrike Zoe</a>. </li>

  <li>Ai bëri gjithashtu një përmbledhje të një raporti të sajtit frëng
  Mediapart. Në Parlamentin Europian në Strasburg, një person me aftësi
  teknike ia doli të <a
    href="https://blogs.fsfe.org/gerloff/2013/11/21/european-parliament-meps-staffers-have-their-emails-hacked-should-demand-change/">interceptojë
    14 Anëtarë të Parlamentit Europian dhe bashkëpunëtorë të tyre</a> duke përdorur
  mjete të rëndomta.</li>

  <li>Nga <a href="https://planet.fsfe.org">grumbullimet planet</a>:</li>

  <ul>

    <li>Pas një diskutimi me një deputet të parlamentit danez, Thomas Locke <a
      href="https://blogs.fsfe.org/thomaslocke/2013/11/20/a-little-more-privacy-with-tor/">shkroi
    mbi çka bëri për të të përkrahur Tor-in</a> dhe tani xhiron një nyje daljeje Tor.</li>

    <li>Torsten Grote <a
      href="http://freedom-blog.net/2013/11/dark-mail-as-next-generation-email-to-stop-spying/">bëri 
    një përmbledhje të prezantimit </a>mbi Dark Mail si Email-i Brezit Pasues për të Ndalur
  Spiunimin.</li>

    <li>Anëtari Shok Nikos Roussos <a
      href="http://www.roussos.cc/2013/11/05/my-linux-history/">shkroi rreth se si
    filloi të përdorë GNU/Linux-in</a>.</li>

    <li>Projekti për telefonin Neo900 kaloi nga faza e diskutimit në atë të 
    mbledhjes së fondeve. Paul Boddie <a
    href="https://blogs.fsfe.org/pboddie/?p=501">ofron ca kuadër</a>.</li>

    <li>Veç kësaj, ai <a href="https://blogs.fsfe.org/pboddie/?p=505">i hedh 
    një vështrim Desktopit Software të Lirë</a>. Ai shprehet se "zhvilluesit e
    desktopit Software të Lirë kanë vënë në rrezik misionin e tyre, e si përfundim
    tani t’u duhet të zëvendësojnë terrenin e humbur në betejën për t’i bërë
    përdoruesit të përdorin software-in e tyre."</li>

    <li>Në Paris u organizua një tjetër <a
      href="https://wiki.fsfe.org/groups/Paris/Mutterware">takim MutterWare</a>. 
      Nicolas Jean <a
      href="https://blogs.fsfe.org/nicoulas/?p=151">shkroi një përmbledhje të shkurtër</a>,
      rreth takimit mbi programe klient email-esh. Hugo Roy <a
        href="http://hroy.eu/tips/mutt-carddav-lookup/">dokumenton si të kryhet
        një kërkim për carddav në mutt</a> dhe Karsten Gerloff se si <a
        href="https://blogs.fsfe.org/gerloff/2013/11/07/address-lookup-in-mutt-with-mu/">të
        kërkohet për adresa email përmes mu-së</a>. Nëse ju vjen keq që nuk 
      banoni në Paris, Hygoja dhe Nikolasi këshillojnë të nisni takime MutterWare
      në qytetin tuaj.</li>

      <li>Një gjykatë në Kaen të Francës <a
        href="https://blogs.fsfe.org/lucile.falg/2013/10/31/skype-reverse-engineering-court-case/">vendosi 
      që një NVM franceze nuk ka shkelur të drejta kopjimi të Skype-it teksa
      ka retroinxhinieruar algoritmin e përdorur nga kompania</a> për shërbimet
      e saj VoIP, dhe teksa është përpjekur ta përdorë atë komercialisht.</li>

    <li>Daniel Pocock njofton për aplikime për <a
      href="http://danielpocock.com/debian-opw-applications-2013">Outreach
      Program for Women</a> dhe <a
      href="http://danielpocock.com/making-free-software-during-paid-maternity-leave">
      mundësinë për femrat australiane të marrin $75 mijë dollarë, nëse krijojnë
      software të lirë gjatë lejes së lindjes</a>.  </li>

    <li>Kriptografi: Sergey Matveev shkroi <a
      href="https://blogs.fsfe.org/stargrave/archives/100">rreth një
      kriptofeste të madhe në Moskë</a>, Lucile Falgueyrac dha ndihmesë <a
      href="https://blogs.fsfe.org/lucile.falg/2013/11/19/cryptoparty-for-journalists/">për
      gazetarët në një kriptofestë</a>, dhe shkroi mbi <a
      href="https://blogs.fsfe.org/lucile.falg/2013/10/31/accepting-a-security-signature-fedora-19/">problemet
      e pranimit të një nënshkrimi sigurie në GNU/Linux</a>.</li>

    <li>Ana shpenzoi një javë me fëmijë të moshës 5-11 vjeç mbi një <a
      href="https://blogs.fsfe.org/anna.morris/2013/11/05/free-software-animation-with-st-oswalds-holiday-club/">projekt animacioni në plastelinë, duke përdorur Phatch, Linux Stop Motion dhe Kdenlive</a>.</li>

    <li>Dhe redaktori juaj <a
      href="https://blogs.fsfe.org/mk/vulnerability-economics-and-free-software/">tërhoqi
    vëmendjen mbi pjesën e lidhur me Software-in e Lirë</a> te artikulli i David Wheelers-it
  "Vulnerability bidding wars and vulnerability economics".</li>
 
  </ul>

</ul>

<h2>Aktivizohuni: Pse Software-i i Lirë ka rëndësi për ju?</h2>

<p>Këtë muaj Jacob Appelbaum, zëdhënës për projektin Tor, dhe dy zhvillues
të tjerë Tor u bënë anëtarë përkrahës të FSFE-së dhe Jakobi shpjegon psetë e tija:</p>

<blockquote><p>Besoj se veprimet në përkrahje të FSFE-së janë të rëndësishme
për të nxitur zhvillimin dhe adoptimin e Software-it të lirë në Europë, si 
dhe kudo në botë. Jam Anëtar Shok i FSFE-së sepse përkrahja financiare e 
kauzës së Software-it të Lirë sjell përmirësime pozitive në krejt shoqëritë 
kudo në botë.</p></blockquote>

<p>Fjalë të tilla i ndihmojnë të tjerët të kuptojnë rëndësinë e punës sonë. Te 
<a href="/fellowship/index.en.html">faqja e Anëtarësisë Shok</a> (në Anglisht)
  disa nga Anëtarët tanë Shok e shpjegojnë tashmë pse puna për Software-in e 
  Lirë dhe FSFE-në është e rëndësishme për ta.  Do të donim që edhe
  <strong>ju</strong> të <a
      href="mailto:contact@fsfe.org">na shkruani pse Software-i i Lirë
      dhe puna jonë ka rëndësi për ju</a>. Në marrëveshje me ju, do të donim 
    mandej të botonim disa nga shkrimet në sajtin tonë. Veç kësaj,
    përshtypjet tuaja thjesht ndihmojnë në motivimin e ekipeve të punës në
    FSFE. </p>

<p>Falënderojmë krejt <a href="/contribute/contribute.html">vullnetarët</a>, <a href="https://my.fsfe.org/donate">Anëtarët Shok</a> dhe 
<a href="/donate/thankgnus.html">korporatat dhuruese</a> që bëjnë të mundur punën tonë,<br/>
<a href="/about/people/kirschner">Matthias Kirschner </a> - <a href="/">FSFE</a></p>
<p>-- <br />
<a href="/index.html">Free Software Foundation Europe</a><br />
<a href="/news/news.rss">Lajme FSFE</a><br />
<a href="/events/events.rss">Veprimtari FSFE Së Afërmi</a><br />
<a href="https://planet.fsfe.org/en/rss20.xml">Lidhje Artikujsh Nga Blogu Fellowship</a><br />
<a href="/contact/community.html">Diskutime mbi Software-in e Lirë</a> </p>

</body>

<tags>
  <tag key="newsletter"/>
</tags>


</html>
<!--
Local Variables: ***
mode: xml ***
End: ***
-->
