<?xml version="1.0" encoding="UTF-8"?>
    <html newsdate="2020-04-08">
  <version>1</version>


    <head>
        <title>COVID-19 Hackathons: alleen Vrije Software creëert wereldwijde oplossingen</title>
      </head>
      
    <body>

    <h1>COVID-19 Hackathons: alleen Vrije Software creëert wereldwijde oplossingen</h1>

    <p>Op dit moment zien we veel hackathons voor gereedschappen die helpen de crisis van de COVID-19-pandemie aan te pakken. 
    Steeds meer regeringen en overheden zijn gastheer of financier van dergelijke hackathons. Om ervoor te zorgen dat de resultaten van 
    deze hackathons wereldwijd kunnen worden gebruikt en lokaal kunnen worden aangepast, dat de software overal kan worden gebruikt, bestudeerd, gedeeld en verbeterd, vraagt de FSFE om de publicatie van de resultaten onder een Vrije Softwarelicentie.</p>

    <p>Het doorbreken van de keten van COVID-19-infecties en het verlichten van de dramatische gevolgen ervan hebben de hoogste prioriteit binnen onze samenlevingen. 
    Software is inherent verbonden met het bereiken van deze doelen: van 3D-printventilatoren tot het opsporen van potentiële uitbraken of 
    het organiseren van solidariteit binnen de gemeenschappen. De afgelopen weken hebben we gezien hoe virtuele hackathons werden georganiseerd om te helpen bij het vinden  
    en financieren van oplossingen die de COVID-19-crisis aanpakken. Voorlopig worden slechts enkele van deze oplossingen gepubliceerd onder een Vrije Software 
    licentie, ook wel Open Source Software of Libre Software licentie genoemd, wat betekent dat deze oplossingen door iedereen over de hele wereld kunnen worden gebruikt, bestudeerd, 
    gedeeld en verbeterd.</p>

    <p>Ondertussen organiseren steeds meer Europese regeringen en overheden virtuele hackathons om nieuwe gereedschappen te helpen ontwikkelen. 
    Terwijl sommige, zoals de <a href="https://wirvsvirushackathon.org/international/">WirVsVirus</a> hackathon expliciet alleen Vrije Software oplossingen ondersteunen vermelden andere, zoals <a href="https://euvsvirus.org/">EUvsVirus</a> dat geïnitieerd is door de Europese 
    Commissie en <a href="https://theglobalhack.com/">Global Hack</a>, dat gefinancierd wordt door StartUpEU, hun licentie helemaal niet, waardoor het moeilijk of onmogelijk is om de software in andere delen van de wereld te hergebruiken.</p>

    <p>In een tijd waarin de mensheid moet samenwerken om oplossingen voor een crisis te vinden kunnen we het ons niet veroorloven om voor software die ons helpt de verspreiding van COVID-19 tegen te gaan het wiel steeds opnieuw uit te vinden. Wereldwijde problemen hebben wereldwijde oplossingen nodig! Het is 
    Vrije Software die wereldwijde samenwerking voor de ontwikkeling van code mogelijk maakt. Elke propriëtaire oplossing zal onvermijdelijk leiden tot ontelbare 
    geïsoleerde oplossingen en verspilling van energie en tijd die wij ons als mensheid in zo'n cruciale situatie niet kunnen veroorloven.</p>

    <p>Naast wereldwijde samenwerking maken Vrije Softwarelicenties het delen van code in elke jurisdictie mogelijk. Oplossingen ontwikkeld in één 
    land kan worden hergebruikt en aangepast in een ander land. Internationale ontwikkelingsorganisaties en humanitaire bewegingen kunnen met de beschikbaarheid van Vrije Software-oplossingen helpen om 
    de verspreiding van COVID-19 in elk land ter wereld te beperken.</p>

    <p><blockquote>Reeds voor deze crisis eisten honderden organisaties en tienduizenden mensen dat 
    <a href="https://publiccode.eu/">met publiek geld gefinancierde software die ontwikkeld is voor de publieke sector ook voor het publiek beschikbaar gemaakt moet worden onder Vrije Softwarelicenties</a>.
    Het is nu nog belangrijker dan ooit tevoren om deze crisis aan te pakken. 
    </blockquote></p>

    <h2>Doe mee</h2>

    <p>Als u de mensheid wilt helpen om te profiteren van Vrije Software dan kunt u helpen met het verzamelen van Hackathons op 
    onze <a href="https://wiki.fsfe.org/Activities/Hackathons4Freedom">betreffende wikipagina</a>.
    Om ervoor te zorgen dat de resultaten van deze hackathons wereldwijd kunnen worden gebruikt en lokaal kunnen worden aangepast, dat de software kan 
    overal worden gebruikt, bestudeerd, gedeeld en verbeterd vraagt de FSFE u om contact op te nemen met de organisatoren van hackathons en te eisen dat de resultaten worden gepubliceerd onder een Vrije Softwarelicentie.</p>

    </body>


    <tags>
      <tag key="front-page"/>
      <tag key="tools">gereedschappen</tag>
      <tag key="pmpc">Publiek Geld? Publieke Code!</tag>
      <tag key="corona">Corona</tag>
    </tags>
<translator>André Ockers</translator>
    </html>

