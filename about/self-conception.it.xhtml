<?xml version="1.0" encoding="iso-8859-1" ?>
<html lang="it">
  <head>
    <title>Informazioni sulla Free Software Foundation Europe - L'idea che abbiamo di noi</title>
  </head>
  <body>

<div align="right">
<b>Europa, Agosto 2004</b>
</div>
<div align="left">
<h2>Informazioni sulla nostra organizzazione:</h2>
</div>

<center>
<h1>Free Software Foundation Europe</h1>
<h2>L'idea che abbiamo di noi</h2>
</center>

<ul> 

<p>
Noi, le persone della <a href="http://fsfeurope.org">Free Software Foundation
Europe</a> (FSFE), vediamo noi stessi come cittadini europei appartenenti
a diverse culture, con lo scopo comune di cooperare in modo
trasversale alle rispettive formazioni culturali, creando così una comune
cultura collaborativa che si elevi dal livello regionale verso quello globale.
</p>

<p>
Facciamo parte di una organizzazione non governativa senza fini di lucro e di
una rete, che è a sua volta parte di una rete mondiale di persone con 
scopi e ideali in comune. Non pretendiamo di rappresentare altri al di là
di noi stessi e del nostro lavoro. Ciò che ci identifica è il nostro
lavoro comune e la dedizione alla libertà, sotto ogni aspetto, della
"società digitale".
</p>

<p>
Mentre la comunità del Software Libero cresce di giorno in giorno sempre
più rapidamente, diviene molto importante mantenere integra, solida e viva
la concezione stessa del Software Libero. In alcuni casi il crescente
interesse politico nei confronti delle nostre battaglie porta con sé il
desiderio di sfruttarle per interessi personali, senza curarsi delle
conseguenze di medio e lungo periodo.
</p>

<p>
Quindi, la parte centrale della nostra attività consiste proprio
nel rafforzare, proteggere e salvaguardare da interessi privati i
principi cardine legali, politici e sociali del Software Libero. Ciò
richiede una profonda comprensione del Software Libero e delle
questioni ad esso collegate, ma soprattutto richiede un impegno saldo
in una visione globale di lungo periodo.
</p>

<p>
Siamo consci del fatto che a volte ciò significa dover accettare svantaggi a
breve o medio termine per poter restare fedeli ai nostri principi, cosa
che può essere difficile da spiegare ed a volte anche impopolare.
</p> </ul><br />

<h3>Principi</h3>
<ul>
<p>
Siamo fortemente impegnati a rispettare i principi di democrazia,
trasparenza, pluralità, coerenza, affidabilità e perseguimento dello
scopo.
</p>

<p>
Alla luce delle sostanziali responsabilità legali e del bisogno di restare
fermamente decisi anche in tempi difficili, la nostra struttura mira ad
attuare i principi sopra citati nel miglior modo possibile.
</p> </ul><br />

<h3>Una panoramica della struttura</h3> <ul>

<p>
I contributi e il lavoro dei volontari sono la parte fondamentale su cui
si basa tutto il resto. È possibile contribuire con diversi livelli di
coinvolgimento: tale livello è frutto di una decisione personale.
</p>

<p>
Ognuno è il benvenuto a partecipare occasionalmente, regolarmente o
permanentemente alle attività della Free Software Foundation Europe (FSFE)
e a farle proprie.
</p>

<p>
Se volete far parte della Free Software Foundation Europe, potete unirvi ad uno
dei nostri gruppi di lavoro (sia su base geografica che di interesse) ed
assumervi la responsabilità di lavorare ed agire in nome della FSFE.
</p>

<p>
I gruppi di lavoro su base geografica sono generalmente coordinati dai membri
dell'associazione (vedi oltre) responsabili per quei paesi. Gli altri
gruppi di lavoro sono coordinati da membri dell'associazione, membri di
altri gruppi di lavoro, o di organizzazioni associate (vedi oltre).
</p>

<p>
Se volete far parte della Free Software Foundation Europe, ma non avete
tempo per svolgere delle attività, potete sempre decidere di
<a href="/help/donate.html">fare una donazione alla FSFE</a> o di diventare
"<a href="http://www.fsfe.org">Fellow</a>" della FSFE.
</p>

<p>
Se la vostra associazione persegue scopi simili a quelli della Free Software
Foundation Europe e desiderate stabilire una cooperazione formale,
l'associazione può diventare una <a href="/associates/">organizzazione
associata</a> alla FSFE, diventando così parte della rete FSFE.
</p>

<p>
La struttura portante della Free Software Foundation Europe è costituita
legalmente da un'<a href="/about/legal/">associazione</a> con sezioni
nei paesi membri. Entrare a far parte di questa associazione richiede
il massimo impegno, misurato in anni di lavoro, e il senso di responsabilità
nel considerare il consenso di lungo periodo più importante delle opinioni
personali.
</p>

<p>
La FSFE è fondamentalmente democratica. Tutte le componenti della FSFE, i
membri dell'associazione, i membri dei gruppi di lavoro, i "<a
href="http://www.fsfe.org">Fellow</a>" e i membri delle organizzazioni
associate, sono incoraggiati a partecipare al processo decisionale. 
</p>

<p>
I membri dell'associazione sono di norma proposti dai membri dei gruppi
di lavoro e dalle relative organizzazioni associate nei loro paesi. Vengono
poi approvati dall'assemblea generale dell'associazione FSFE.
</p>

<p>
Sebbene il contributo volontario in termini di lavoro e risorse sia
alla base del nostro lavoro, ci rendiamo conto che alcune attività 
non possono essere svolte nei ritagli di tempo, ma piuttosto
richiedono un impegno a tempo pieno.
</p>

<p>
Di solito, i dipendenti della Free Software Foundation Europe prendono
parte solo alle attività amministrative e non al processo decisionale.
</p>

<p>
Qualunque decisione riguardo assunzioni e pagamenti deve in definitiva
essere approvata dall'assemblea generale dei membri dell'associazione.
</p>

<p>
Il criterio principale per questo genere di decisioni è il bisogno della
Free Software Foundation Europe di conseguire i propri scopi. Ogni volta
che è possibile, tentiamo di ingaggiare per una data attività persone che
l'hanno già svolta in forma di volontariato, sia dentro che fuori
della struttura FSFE, perché conoscenza, dedizione ed iniziativa sono
le virtù della FSFE.
</p>

<p>
Idealmente vorremmo permettere ad ognuno di dedicarsi a tempo pieno a
quelle attività che già riteneva sufficientemente importanti da dedicarvi
le proprie risorse disponibili.
</p>
</ul><br />

<h3>Processo decisionale</h3>
<ul>

<p>
Le persone della Free Software Foundation Europe credono nel consenso.
Cerchiamo di basare sempre il nostro lavoro sul consenso dei nostri membri
attivi, magari a volte con qualche compromesso.
</p>

<p>
Crediamo anche che in alcune occasioni sia necessario prendere delle
decisioni in modo veloce e risoluto. Per questo motivo abbiamo costituito
l'associazione FSFE ed i suoi comitati esecutivi allargati sia al livello
europeo che nazionale. Questi organi forniscono strutture e procedure
sempre disponibili, determinate, monitorate e controllate in modo
democratico.
</p>

<p>
Quasto approccio è stato adottato per cercare di realizzare una struttura
che permetta trasparenza, pluralità e partecipazione, restando nel
contempo la più snella possibile.
</p>

<p>
Viene assicurata la possibilità di partecipazione per ogni componente della
FSFE: membri dell'associazione, membri dei gruppi di lavoro e membri delle
organizzazioni associate, tutti possono partecipare. Questo permette alla Free
Software Foundation Europe di agire in fretta quando è necessario, pur
mantenendo una solida struttura organizzativa e una coerenza di lungo periodo.
</p>

</ul><br />

<hr />

<h3>Come partecipare</h3>

<ul>

<p>
Se volete collaborare con la Free Software Foundation Europe, potete
trovare maggiori informazioni <a href="/help">qui</a>.
</p>

</ul>

  </body>
  <timestamp>$Date: 2004/11/15 00:51:21 $ $Author: cri $</timestamp>
</html>
<!--
Local Variables: ***
mode: xml ***
End: ***
-->


