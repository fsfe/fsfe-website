<?xml version="1.0" encoding="UTF-8"?>
<html>
  <version>1</version>

  
  <head>
    <title>Teave tõlkijatele - Euroopa Vaba Tarkvara Fond</title>
  </head>
 
  <body>
    <p id="category"><a href="/contribute/">Aita kaasa</a></p>
    <h1>Tõlked</h1>

    <p id="introduction">
      Euroopa Vaba Tarkvara Fond on rahvusvaheline organisatsioon. 
      Meie eesmärgiks on <strong>jõuda nii paljude inimesteni kui võimalik</strong>
			ning kaasata neid vaba tarkvara liikumise reklaamimisse, edendamisse
			ja toetamisse. Selle saavutamiseks soovime, et avaldatud tekstid 
      ja veebilehed oleksid kättesaadavad mitmetes keeltes.
    </p>

    <p>
      Suure osa tõlgetest moodustavad veebilehtede tõlked, 
      enamasti just sageli uuendatavad lehed nagu <a href="/">avaleht</a>, 
	  <a href="/news/">uudiste lehekülg</a> ja <a href="/events/">ürituste lehekülg</a>. 
	  Kättesaadav on eraldi info <a href="https://wiki.fsfe.org/TechDocs/Mainpage/Translations">veebilehtede 
      tõlkimise kohta</a>.
    </p>

    <p>
      Lisaks veebilehtedele tõlgitakse ka <a href="/press/">pressiteateid</a>, <a href="/news/newsletter.html">uudiskirju</a>, <a href="/contribute/spreadtheword.html#promo-material">brošüüre ja voldikuid</a>
      ning muid tekste. Kõik need muutuvad iga tõlke abil kergemini kättesaadavaks ning levivad laiemalt.
    </p>

    <p>
      Kuna Euroopa Vaba Tarkvara Fond on tegev paljudes erinevates riikides, on ka tekstid 
      sageli kirjutatud erinevates keeltes. Enamasti kasutatakse tekstide 
      jagamiseks inglise keelt ning edasised tõlked lähtuvad sellest. 
      Seepärast vajame eriti abi, et
    </p>

    <ul>
      <li>tõlkida erinevatest keeltest <em></em> inglise keelde,</li>
      <li>kontrollida tekste, mis on kirjutatud inglise keelt mitte-emakeelena 
	  rääkijate poolt,</li>
      <li>tõlkida inglise keelest teistesse keeltesse.</li>
    </ul>

    <p>
      Kogemus näitab, et parim tulemus saavutatakse võõrkeelest emakeelde
			tõlkimisel. Enne tõlkima asumist on kasulik omada ülevaadet sellest,
			<a href="/about/">mis on Euroopa Vaba Tarkvara Fond</a> ja millised
			on <a href="/about/principles.html">meie põhimõtted</a>. Et abistada
			sind raskete sõnade ning fraasidega, on meil enam kui 15 keeles
			<a href="/contribute/translators/wordlist.html">loend väljenditest</a>,
			mida kasutada tehnilise terminoloogia tõlkimisel ning FSFE eest
			kõnelemisel.
    </p>

    <p>
			Tõlkeid koordineeritakse enamasti
			<a href="http://lists.fsfe.org/mailman/listinfo/translators">tõlkijate meililisti</a>
			kaudu ja kõigil, kes soovivad tõlkimisele kaasa aidata, 
      on võimalik listiga liituda. See on koht, kust saab kahtluse korral
			abi otsida. Samuti tehakse suuremate projektide puhul selle kaudu
			koostööd teiste tõlkijatega. Kuna materjalid on juba kättesaadavad
			enam kui 30 keeles, on suur tõenäosus leida keegi, kes on valmis sind
			aitama.
    </p>

    <p>
      Tõlkimiseks või kontrollimiseks mõeldud tekstid saadetakse listi 
      viitega soovitavale keelele. See, kes alustab tõlget, saadab 
      vastuse listi, et vältida topelttööd. Valminud tõlked saadetakse
			samuti listi, et teised saaksid tõlke üle kontrollida ning parandusi
			ja täiustusi pakkuda. Nii originaaltekst kui ka tõlge saadetakse
			enamasti laiali tekstifailina, et vähendada kopeerimisvaeva. 
    </p>

    <p>
      Ideaalis koosneb ühe keele tõlketiim mitmest liikmest, 
      kes aitavad ja toetavad üksteist, nii et 
      tõlge mõnda keelde ei sõltu vaid ühest inimesest. 
    </p>

    <p>
      Paljud meie tõlkijatest on juba aktiivsed teistes vaba tarkvara
			projektides lisaks Euroopa Vaba Tarkvara Fondile. FSFE tekstide
			tõlkimisele kaasaaitamine tugevdab vaba tarkvara kogukonda ning
			annab keelest ja rahvusest sõltumata kõigile võimaluse vabast
			tarkvarast rohkem teada saada.
    </p>

    <p>
      Tekstide tõlkimine ja kontrollimine on väärtuslik abi
      Euroopa Vaba Tarkvara Fondile ning suurepärane võimalus võtta osa 
      FSFE tegevustest, sidumata end pikemaajaliste kohustustega.
    </p>

    
    <h2 id="subpages">Vaata lisaks</h2>

    <ul>
      <li>
        <h3><a href="https://wiki.fsfe.org/TechDocs/Mainpage/Translations">Veebilehtede 
          tõlkimine</a></h3>
        <p>
          Kuidas tõlkida <em>fsfe.org</em> veebilehte.
        </p>
			</li>
			<li>
				<h3>
					<a href="/contribute/translators/wordlist.html">Väljendiloend</a>
				</h3>
				<p>
					FSFE tegevuses tihti kasutatavad sõnad ja fraasid.
				</p>
			</li>
      <li>
        <h3><a href="http://lists.fsfe.org/mailman/listinfo/translators">Tõlkijate 
          meililist</a></h3>
        <p>
          Tõlgete koordineerimine ja abi tõlkimisel. 
        </p>
      </li>
    </ul>
  </body>
<translator>Tuuli Lõhmus</translator>
  </html>
<!--
Local Variables: ***
mode: xml ***
End: ***
-->
