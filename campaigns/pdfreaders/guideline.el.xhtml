<?xml version="1.0" encoding="UTF-8" ?>
<html>
  <version>1</version>

 <head>
    <title>PDFreaders - Οδηγός</title>
  </head>

  <body>
<h1>Οδηγός επαφής με τους δημόσιους φορείς σχετικά με το αίτημα της αφαίρεσης 
διαφημιστικών καταχωρίσεων ιδιοκτησιακού λογισμικού από τον ιστοχώρο τους</h1>

 
<p>Το να κατορθώσετε κυβερνήσεις ή δημόσιοι φορείς να αλλάξουν
τον ιστότοπό τους μπορεί να είναι μια μακρά διαδικασία.
Πρώτα από όλα, παρακαλούμε να έχετε υπόψη ότι το αίτημά σας 
πιθανόν θα είναι το πρώτο του είδους του για τους περισσότερους φορείς
και το πρόσωπο στο οποίο θα απευθυνθείτε προφορικά ή γραπτά ίσως να μην
έχει ιδέα σε τι αναφέρεστε. Σε όλη την επικοινωνία σας είναι πολύ σημαντικό
να παραμείνετε <em>ευγενικοί, ήρεμοι και επίμονοι</em>. Οι φωνές ποτέ
δεν θα σας οδηγήσουν πουθενά.</p>

<p>Θέλουμε οι δημόσιοι φορείς να αφαιρέσουν την καταχώριση για μη-ελεύθερα
προγράμματα ανάγνωσης PDF επειδή οι δημόσιες υπηρεσίες δεν θα πρέπει να
ζητούν από τους πολίτες να χρησιμοποιούν μη-ελεύθερο λογισμικό.
Δεν θα πρέπει να στρεβλώνουν την αγορά εκδηλώνοντας προτίμηση για έναν
συγκεκριμένο προμηθευτή. Αν επιθυμούν να κάνουν υπόδειξη για ηλεκτρονική
λήψη εγγράφων, θα πρέπει να τα προσφέρουν στον επισκέπτη με έναν ουδέτερο
ως προς τους προμηθευτές τρόπο και να παρέχουν πολλές επιλογές, για παράδειγμα 
<a href="http://pdfreaders.org/graphics.el.html">τοποθετώντας έναν σύνδεσμο στο pdfreaders.org</a>.</p> 

<p>Επίσης θέλουμε με αυτήν την ευκαιρία να εξηγήσουμε στους δημόσιους φορείς
τα πλεονεκτήματα του Ελεύθερου Λογισμικού, ιδιαίτερα το γεγονός ότι διατηρεί και
αυτούς και εμάς ελεύθερους από το κλείδωμα σε προμηθευτές. Έτσι και οι δημόσιες
υπηρεσίες και οι πολίτες αφήνονται ελεύθεροι να επιλέξουν το λογισμικό που
προτιμούν και μειώνεται μακροπρόθεσμα το κόστος της Πληροφορικής στον δημόσιο τομέα.</p>


<h2 id="schedule">Πώς να βοηθήσετε:</h2> 
<p>Εδώ είναι ένας βήμα-προς-βήμα οδηγός για να συμμετάσχετε:</p>
 <ul>
  <li>
   <strong>Πείτε μας</strong>: Αν θέλετε να βοηθήσετε ερχόμενοι σε επαφή
με τους φορείς, παρακαλούμε στείλτε μας ένα μήνυμα ηλεκτρονικού ταχυδρομείου
και πείτε μας σε ποια χώρα επιθυμείτε να συμβάλλετε και με πόσους φορείς πιστεύετε 
ότι μπορείτε να επικοινωνήσετε. Τότε θα σας αναθέσουμε έναν κατάλογο φορέων
και θα σας στείλουμε τις PDF εκδόσεις των επιστολών προς αποστολή.
Με αυτόν τον τρόπο αποφεύγουμε να έρθουμε σε επαφή με έναν φορέα δύο φορές.
Έτσι όλοι έχουμε λιγότερη δουλειά να κάνουμε. Απλά στείλετε ένα ηλεκτρονικό μήνυμα
  στο <a href="mailto:pdfreaders&#64;lists.fsfe.org">pdfreaders@lists.fsfe.org</a>
  με τη λέξη "PDFcontact" στο θέμα.
  </li>
  <li>
   <strong>Ετοιμάστε την επιστολή</strong>: Θα σας στείλουμε ένα PDF αρχείο με
   τις υπογραφές στο αίτημα και τις επιστολές για να αποσταλούν. Παρακαλούμε δηλώστε 
   στο μήνυμά σας αν επιθυμείτε να επικοινωνήσετε εσείς ο ίδιος με τον φορέα, ή αν θα θέλατε
   να στείλετε την επιστολή εκ μέρους μας χρησιμοποιώντας τη διεύθυνση του
   <a href="/contact/contact.el.html">γραφείου του FSFE στο Βερολίνο</a>. 
   Εκτυπώστε και τα δύο αρχεία. Τοποθετήστε τα σε έναν φάκελο και ταχυδρομήστε τα στον φορέα.
  </li>
  <li>
   <strong>Παραμείνετε διαθέσιμος για επικοινωνία</strong>: 
   Οι φορείς πιθανόν να έχουν ερωτήσεις. Αν εσείς είστε ο αποστολέας, οι ερωτήσεις 
   θα απευθυνθούν σε εσάς. Έχουμε προετοιμάσει έναν κατάλογο με τις πιο πιθανές στις 
   <a href="https://wiki.fsfe.org/PdfreadersCampaignFAQ">Συχνές Ερωτήσεις (FAQ)</a>. 
   Αν δεν είστε σε θέση να απαντήσετε σε κάποια ερώτηση που θα σας θέσουν,
   <a href="mailto:pdfreaders&#64;lists.fsfe.org">στείλτε μας ένα μήνυμα</a> 
   ή <a href="/contact/contact.html">επικοινωνήστε μαζί μας με άλλα μέσα</a>. 
   Σε κάθε περίπτωση, προσπαθήστε να είστε όσο το δυνατόν εξυπηρετικοί
   και υπομονετικοί με τους φορείς και προετοιμαστείτε να τους εξηγήσετε
   τα βασικά του Ελεύθερου Λογισμικού και γιατί δεν θα πρέπει να διαφημίζουν
   ιδιοκτησιακό λογισμικό.
  </li>
  <li>
   <strong>Ελέγξτε και υπενθυμίστε</strong>: Αν και όποτε λάβετε την επιβεβαίωση
από τον φορέα ότι έχει αφαιρέσει τη διαφήμιση ή ότι έχει προσθέσει έναν σύνδεσμο στους
ελεύθερους PDFreaders, αφιερώστε κάποιο χρόνο να επισκεφθείτε τον ιστότοπό τους για
να βεβαιωθείτε ότι το έχουν κάνει σωστά. Ελέγξτε όχι μόνο τη σελίδα που είχε αναφερθεί,
αλλά και όλο τον ιστότοπο. Αν υπάρχουν ακόμη καταχωρίσεις για ιδιοκτησιακά προγράμματα
ανάγνωσης αρχείων PDF, παρακαλούμε επικοινωνήστε και πάλι μαζί τους ευχαριστώντας τους
για την προσπάθεια και ζητώντας τους να δείξουν συνέπεια στην πολιτική τους.

Αν ο φορέας δεν έχει ανταποκριθεί μετά από μία εβδομάδα, παρακαλούμε τηλεφωνήστε τους
ή στείλτε τους ένα μήνυμα ηλεκτρονικού ταχυδρομείου ζητώντας να μάθετε τι απόγινε με
την επιστολή σας. Και πάλι, παραμείνετε ευγενικοί, φιλικοί και ήρεμοι σε κάθε περίπτωση. 
  </li>
  <li>
   <strong>Αναφέρετε την επιτυχία σας</strong>: Μόλις ο φορέας αφαιρέσει τις
διαφημιστικές καταχωρίσεις ή προσθέσει έναν σύνδεσμο στους PDFreaders, στείλτε τους
ένα ευχαριστήριο μήνυμα ηλεκτρονικού ταχυδρομείου. Παρακαλούμε στείλτε και ένα μήνυμα 
στο <a href="mailto:pdfreaders&#64;lists.fsfe.org">pdfreaders@lists.fsfe.org</a> 
για να προσθεουμε μια ημερομηνία για το κλείσιμο του σφάλματος. Η πρόοδος θα τεκμηριωθεί 
στον <a href="/campaigns/pdfreaders/buglist.html">κατάλογο των αναφερθέντων φορέων</a>.
  </li>
 </ul>

</body>

</html>

