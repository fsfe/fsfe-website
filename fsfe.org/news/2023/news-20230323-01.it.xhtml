<?xml version="1.0" encoding="UTF-8"?>
<html newsdate="2023-03-23">
<version>1</version>

<head>
    <title>UE: le regole di responsabilità proposte danneggerebbero il Software Libero</title>
</head>

<body>

<h1>UE: le regole di responsabilità proposte danneggerebbero il Software Libero</h1>

<p>
L'UE sta discutendo l'introduzione di regole di responsabilità per il 
software, compreso il Software Libero. Le proposte di rilievo sono la 
legge IA, la direttiva sulla responsabilità del prodotto e la legge 
sulla resilienza della cybersicurezza. Tutte le proposte danneggerebbero 
l'ecosistema del Software Libero e quindi la società e l'economia.
</p>


<figure>
  <img src="https://pics.fsfe.org/uploads/big/d1b7eb0ca6ec38c89967dab6d3dd920b.png"
  alt="Se da una parte apprezziamo la discussione su più sicurezza informatica, dubitiamo che la sola introduzione della responsabilità porterà a maggiore sicurezza" />
</figure>
<p>
Il dibattito principale riguarda la legge sulla resilienza della 
sicurezza informatica (CRA, Cyber Resilience Act). Verranno quindi 
discussi i rischi e le soluzioni, utilizzando questa legge come esempio.
</p>

<p>
Mentre accogliamo favorevolmente la discussione su una maggiore 
sicurezza informatica, abbiamo forti dubbi che l'introduzione della sola 
responsabilità possa portare più sicurezza informatica. Soprattutto nel 
Software Libero, le misure di sicurezza di vasta portata sono già in 
atto. Tali misure differiscono da quelle del software proprietario.
</p>

<p>
La proposta di escludere il Software Libero “al di fuori dello 
svolgimento di un'attività commerciale” fallirebbe nel raggiungere una 
gran parte di software che non sarà coperto ma che è distribuito. Allo 
stesso tempo, i progetti più piccoli e senza scopo di lucro verrebbero 
danneggiati in quanto dovrebbero sopportare costi ingenti.
</p>

<p>
Proponiamo quindi una soluzione che porterà ad una maggiore sicurezza 
salvaguardando l'ecosistema del Software Libero:
</p>
<ol>
<li>
La responsabilità dovrebbe essere spostata su coloro che distribuiscono 
il Software Libero invece di quelli che lo sviluppano e
</li>
<li>
coloro che beneficiano in modo significativo dal punto di vista 
economico di questa distribuzione devono assicurarsi che il software sia 
conforme CE.
</li>
</ol> 
<p>
Il Software Libero con le sue quattro libertà di usare, studiare, 
condividere e migliorare il codice rende facile per chiunque sviluppare 
e migliorare il codice rendendolo disponibile a tutti. In caso di 
incidenti di sicurezza, gli sviluppatori – che potrebbero avere solo 
micro o piccoli pagamenti, sviluppare senza scopo di lucro, o 
anche non guadagnare nemmeno un Euro per il loro lavoro – 
potrebbero essere ritenuti responsabili. Addossargli la responsabilità 
porterebbe a grandi oneri che i progetti non possono gestire da 
soli. Oggigiorno il Software Libero è dappertutto, e coloro che 
distribuiscono il Software Libero, specialmente il Software Libero di 
piccoli progetti, devono assumersi più responsabilità, anche 
semplicemente per il proprio interesse.
</p>

<p>
Addossare l'onere della responsabilità su soggetti piccoli o no-profit 
danneggerebbe l'ecosistema del Software Libero e quindi anche la società 
e le aziende, perché a causa della mancanza di fondi e di risorse per 
attuare queste procedure, alcuni di questi progetti potrebbero essere 
costretti a chiudere, ma anche per il fatto che questa proposta non 
porterà necessariamente ad una maggiore sicurezza. Inoltre, molti 
piccoli progetti di Software Libero fanno già valutazioni di sicurezza 
che funzionano bene. L'introduzione di nuovi flussi di lavoro o la 
consultazione di terzi avrebbe un peso economico che sarebbe quasi 
impossibile da sostenere. Alcuni dei modi per affrontare il problema del 
finanziamento potrebbero includere un fondo dedicato per sostenere 
questi progetti, o l'introduzione di un sistema di punteggio che mostra 
quanto un'azienda investe nella sicurezza dei progetti di Software 
Libero che utilizza. Tuttavia, nessuna di queste proposte può essere 
attuata rapidamente, per cui il problema continuerà a persistere. 
Pertanto la soluzione migliore sembrerebbe essere il trasferimento della 
responsabilità su coloro che distribuiscono il software e che traggono 
profitto in modo significativo da esso.
</p>

<p>
Per rispondere a questa esigenza, la formulazione attuale della legge 
deve essere migliorata. Il concetto di “attività commerciale” deve 
essere sostituito con un approccio che si concentra sulla distribuzione 
piuttosto che sullo sviluppo. E la responsabilità di soddisfare questi 
requisiti dovrebbe essere su un soggetto che trae beneficio nel mercato. 
Allo stesso modo, dovrebbero essere introdotte esenzioni per enti 
non-profit e microimprese. In altre parole, la responsabilità dovrebbe 
essere spostata verso coloro che distribuiscono queste soluzioni e che 
sono società sostanzialmente orientate al profitto.
</p>

<p>
Tutto ciò assicurerà che tutte le soluzioni di Software Libero che 
vengono utilizzate in modo significativo siano valutate secondo le 
regole di responsabilità del CRA, del PLD e della legge IA, ma l'onere 
finanziario sarà spostato su coloro che cercano di trarre profitto da 
queste soluzioni. Saranno quindi questi soggetti che dovranno 
assicurarsi che qualcuno segua le procedure necessarie per ottenere 
l'etichetta CE per il loro software. I vari distributori potrebbero 
collaborare tra di loro e garantire il finanziamento per i progetti che 
utilizzano o seguire loro stessi le procedure di certificazione. 
Dovranno poi assicurarsi che le modifiche vengano reinserite nei 
progetti.
</p>

<p>Abbiamo presentato questa posizione anche in un'audizione pubblica al Parlamento Europeo.</p>

<figure>
  <peertube url="https://media.fsfe.org/w/7X2vSXubdrbTPFTqjmT5Nm" />
</figure>

<p>
Si tratta di un dibattito complesso con implicazioni di vasta portata e 
posizioni che cambiano ogni giorno. Continueremo a lavorare su questo 
problema nel prossimo mese. Se ti interessa contribuire o partecipare 
alle nostre attività, contattaci via e-mail.
</p>

</body>
	
<tags>
 <tag key="front-page"/>
 <tag key="european-parliament">Parlamento Europeo</tag>
 <tag key="policy">Politiche pubbliche europee</tag>
 <tag key="AI">IA</tag>
  <tag key="european-union">Unione Europea</tag>
</tags>



<discussion href="https://community.fsfe.org/t/1005"/>
<image url="https://pics.fsfe.org/uploads/big/d1b7eb0ca6ec38c89967dab6d3dd920b.png" alt="Se da una parte apprezziamo la discussione su più sicurezza informatica, dubitiamo che la sola introduzione della responsabilità porterà a maggiore sicurezza"/>

  
 <translator>Francesca Indorato e Luca Bonissi</translator>
</html>
