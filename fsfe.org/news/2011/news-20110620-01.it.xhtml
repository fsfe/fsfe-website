<?xml version="1.0" encoding="UTF-8" ?>

<html newsdate="2011-06-20">
  <version>1</version>

  <head>
		<title>AVM viola la licenza del kernel Linux</title>
  </head>
  <body>

  <h1>AVM viola la licenza del kernel Linux</h1>
  <h2>Il kernel Linux al centro della battaglia per il controllo dei dispositivi embedded</h2>

<p> Berlino, 20 Giugno - Domani 21 Giugno presso la Corte
Distrettuale di Berlino si svolgerà la prima udienza di una causa legale che
potrebbe avere enormi conseguenze globali sul modo in cui il software viene
sviluppato e distribuito.  Gli avversari nella causa sono AVM Computersysteme
Vertriebs GmbH (AVM), produttore e distributore di router DSL, e Cybits AG
(Cybits), produttore di software di filtro dei contenuti per la tutela dei
bambini.  Entrambe le aziende usano il kernel Linux, che è distribuito con
licenza GNU GPL versione 2, una licenza di Software Libero che permette a
chiunque di usare, studiare, condividere e migliorare il software. 
</p>

<p>
La causa
è stata portata in tribunale da AVM con lo scopo di impedire a Cybits di
cambiare una qualsiasi parte del firmware usato dai router di AVM, incluso
il kernel Linux.  La Free Software Foundation Europe (FSFE) e gpl-violations.org
considerano l'azione legale di AVM un generale attacco ai principi del Software
Libero e dunque alle migliaia di persone e aziende che sviluppano, migliorano
e distribuiscono il Software Libero.</p>
 
<p>"Ho deciso di rilasciare il mio lavoro sul kernel Linux con licenza GNU GPL
e lasciare che altri ne traggano beneficio.  Sono felice se le aziende fanno
un sacco di soldi con software scritto da me e da migliaia di altri.  Ma in
cambio, quando distribuiscono il mio software, voglio che diano agli altri
gli stessi diritti che hanno ricevuto da me", dice Harald Welte, fondatore
di gpl-violations.org e detentore del copyright di molte parti del kernel Linux.</p>

<p>Tuttavia questo è esattamente ciò che AVM ha cercato di evitare, quando nel 2010
ha intentato due cause contro Cybits.  AVM sosteneva che quando i loro clienti
installano il software di filtro dei contenuti di Cybits sui router AVM, il firmware di
questi router viene modificato e di conseguenza viene violato il copyright di
AVM.  Secondo AVM, non è permessa nemmeno la modifica dei componenti del kernel
Linux presenti nel firmware.  La Corte di Appello di Berlino ha rifiutato questa
argomentazione nella sua decisione relativa alla richiesta di un'ingiunzione
preliminare nel Settembre 2010, dopo che Welte era intervenuto nella causa.  Ora
la Corte Distrettuale di Berlino dovrà decidere nuovamente sulla questione, questa
volta nella causa vera e propria.</p>

<p>"Questa causa ha conseguenze di lunga portata per il futuro del Software
Libero e della GNU GPL. La GNU GPL è una licenza legale stabilita dagli autori
originali del software. Questi termini non sono opzionali", dice Till Jaeger
della JBB Rechtsanwälte, che rappresenta Welte in questa causa.</p>

<p>Se AVM potesse impedire ad altri di esercitare le libertà garantite esplicitamente
dai termini della GNU General Public License, violerebbe addirittura i diritti
legali degli autori originali dei programmi, che hanno deciso che la libertà
del software e la cooperazione sono per loro più importanti del ricevere il
denaro per i diritti di licenza.  Inoltre ci sono significative implicazioni
economiche e di mercato.  Primo, darebbe ai produttori di dispositivi la
possibilità di proibire il software di terze parti sui propri prodotti, col
risultato di prodotti peggiori per l'utente e dipendenza da una sola azienda.
Secondo, darebbe alle aziende come AVM un ingiusto vantaggio sui propri
concorrenti.  Terzo, minaccia il modello di sviluppo cooperativo del software,
che è praticato con successo da molte aziende in tutto il mondo.</p>

<p>"AVM sta attaccando proprio le fondamenta del Software Libero: vogliono
togliere la libertà agli altri.  Dobbiamo agire quando un'azienda intenta una
causa contro altre aziende che stanno attuando il loro diritto di modificare
il Software Libero.  Il comportamento di AVM non può essere tollerato.  Se
vincesse in tribunale sarebbe disastroso per il mercato globale dei dispositivi
embedded, che comprendono i telefoni cellulari, l'hardware di rete e altri prodotti
basati su Linux", dice Matthias Kirschner, coordinatore tedesco di FSFE.</p>

<p>"Ironicamente, impedendo ad altri di attuare i diritti concessi dalla GNU GPL,
è la stessa AVM a violare i termini della licenza.  Dunque non ha il diritto
di distribuire il software", dice Till Jaeger.</p>
 
<p>FSFE e gpl-violations.org si impegnano a promuovere l'uso del Software Libero
da parte di aziende e sviluppatori rendendo la scelta e il rispetto delle licenze
più semplice possibile.  Di solito è molto più semplice rispettare i termini delle
licenze del Software Libero che quelli delle EULA e di altri accordi di licenza
del software non libero.  Spesso basta aggiungere alla documentazione
una copia della licenza GNU GPL e un'offerta a fornire il codice sorgente (si veda <a
href="/activities/ftf/useful-tips-for-vendors.html">consigli di conformità di
FSFE</a>).</p>

  <ul>
    <li><strong><a href="/activities/avm-gpl-violation/avm-gpl-violation.html">Antefatti</a></strong></li>
    <li><a href="https://download.fsfe.org/legal/documents/kg-avm-vs-cybits.pdf">Decisione della Corte in seconda istanza (pdf, tedesco)</a></li>
    <li><a href="/activities/ftf/avm-nebenintervention.pdf">Intervento di Harald Welte (pdf, tedesco)</a></li>
    <li><a href="/activities/ftf/ftf.html">pagina legale di FSFE</a></li> 
    <li><a href="/activities/ftf/documentation.html">il team legale di FSFE cura una raccolta di documentazione sulle questioni legali del Software Libero. Produce anche delle guide e dei manuali.</a></li>
    <li><a href="http://www.gnu.org/licenses/gpl-faq.html">Domande frequenti sulle licenze GNU</a></li>
    <li><a href="http://www.gnu.org/licenses/old-licenses/gpl-2.0.html">GNU GPL versione 2</a> e <a href="http://www.gnu.org/licenses/old-licenses/gpl-2.0-translations.html">le traduzioni non ufficiali</a></li>
  </ul>
  
  </body>
  <tags>
    <tag key="front-page"/>
    <tag key="de"/>
    <tag key="gpl"/>
    <tag key="avm"/>
    <tag key="compliance"/>
    <tag key="legal"/>
    <tag key="de"/>
  </tags>
<translator>Federico Bruni</translator>
</html>
<!--
Local Variables: ***
mode: xml ***
End: ***
-->
