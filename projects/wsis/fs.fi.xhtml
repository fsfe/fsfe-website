<?xml version="1.0" encoding="utf-8" ?>

<html>
  <head>
    <title>FSF Europe - World Summit on the Information Society (WSIS)</title>
  </head>

  <body>

<center>
<a href="FreeSoftware.pdf">[ PDF; 92k ]</a>
</center><br />

<center>
<h1>Vapaat ohjelmat</h1>
<h2>(tai ”Libre Software” tai ”avoin lähdekoodi”)</h2>
</center>

<p class="indent"> PrepCom3-valmistelun aikana yleinen pyyntö oli saada 
  viitattava asiakirja vapaista ohjelmista ja niiden roolista 
  WSIS-huippukokoukessa (World Summit on the Information Society).
  Tämä asiakirja syntyi näistä pyynnöistä.</p>

<p class="indent">Vapaissa ohjelmissa vapaus (engl. free) viittaa vapauksiin, 
  ei hintaan. Tässä merkityksessä käsitettä on käytetty 80-luvulta asti, 
  ensimmäisen täydellisen määritelmän ilmeisesti oltua GNU:n 
  Bulletin-tiedotteen ensimmäisen vuosikerran kuudennessa numerossa 
  [<A NAME="ref1" HREF="#1">1</A>], joka julkaistiin tammikuussa 1989. 
  Erityisesti vapaat ohjelmat määrittelee [<A NAME="ref2" HREF="#2">2</A>] 
  neljä vapautta:</p>

<ul>
<li class="indent"><B>Vapaus käyttää ohjelmaa mihin tahansa tarkoitukseen.</B>
  <p class="indent"> <em>Rajoitteiden asettaminen vapaiden ohjelmien 
  käytölle tekee ohjelmasta epävapaan. Rajoitteita voivat olla esimerkiksi 
  aika (”30 päivän kokeilujakso”, ”lisenssi vanhenee 1. tammikuuta 2004”), 
  tarkoitus (”lupa annettu tutkimus- ja epäkaupalliseen käyttöön”) tai 
  maantieteellinen alue (”ei saa käyttää maassa X”).</em></p>
</li>

<li class="indent"><B>Vapaus opiskella ohjelman toimintaa, ja soveltaa sitä.</B>
    <p class="indent"> <em>Juridisten tai käytännöllisten rajoitteiden 
    asettaminen ohjelman ymmärrettävyydelle tai muokkaukselle tekevät myös 
    ohjelmasta suljetun (epävapaan). Näitä voivat olla pakollinen erityisten 
    lisenssien ostaminen, tiedon jakamisen rajoittamisen sopimukset (NDA) tai 
    – ohjelmointikielille joilla on useampia esitysmuotoja – pääsyn estäminen 
    parhaimpana pidettävään, ihmisluettavaan ohjelman (”lähdekoodin”) muotoon 
    ja sen muokkaamiseen. Ilman ohjelmien muokkaamisen vapautta ihmiset 
    pysyvät yhden toimittajan armoilla.</em></p>
</li>

<li class="indent"><B>Vapaus levittää kopioita naapureillesi.</B>
    <p class="indent"> <em>Ohjelmia voidaan kopioida ja jakaa lähes ilman 
    kustannuksia. Jos sinulla ei ole oikeutta antaa ohjelmaa sitä 
    tarvitsevalle, ohjelma on epävapaa. Ohjelmaa voi halutessaan jakaa 
    myös maksua vastaan.</em></p>
</li>

<li class="indent"><B>Vapaus parantaa ohjelmaa, ja antaa muutokset 
      levitykseen, jotta koko yhteisö hyötyy.</B>
    <p class="indent"> <em>Kaikki eivät ole yhtä hyviä ohjelmoijia 
    jokaisella osa-alueella. Jotkut eivät osaa ohjelmoida lainkaan. Tämä 
    vapaus mahdollistaa muutosten teon vapauden epäsuoran käytön niille 
    henkilöille, joilla ei ole aikaa tai taitoja ratkaista jotakin 
    ongelmaa. Tämä voidaan tehdä maksua vastaan.</em></p>
</li>
</ul>

<p class="indent">Nämä vapaudet ovat oikeuksia, eivät vaatimuksia, vaikkakin 
  näiden vapauksien kunnioittaminen yhteiskunnan kannalta saattaa ajoittain 
  velvoittaa yksilöä. Kuka tahansa voi valita olla käyttämättä vapauksia, 
  mutta voi myös hyödyntää kaikkia niitä. Erityisesti on syytä ymmärtää, että 
  vapaat ohjelmat eivät sulje pois kaupallista käyttöä. Jos ohjelma ei 
  salli kaupallista käyttöä tai jakelua, se ei ole vapaa ohjelma. Kasvava 
  joukko yrityksiä rakentavat liiketoimintamallinsa täysin tai vähintäänkin 
  osittain vapaille ohjelmistoille, mukaan lukien joitain suurimmista 
  suljettujen ohjelmien toimittajista. Vapaat ohjelmistot tekevät avun 
  tarjoamisesta ja antamisesta laillista, ei pakollista.</p>

<h3>Termistö</h3>
<p class="indent">Englanti vaikuttaa olevan ainoa kieli, jossa vallitsee 
  suuri monitulkintaisuus vapauden ja hinnan välillä. Käännettäessä muille 
  kielille, vapaista ohjelmistoista (engl. Free Software) tulee ranskaksi 
  ”logiciels libre”, espanjaksi ”software libre”, portugaliksi ”software 
  libero”, tanskaksi ”Fri Software”, tai mikä onkaan vapautta merkitsevä 
  vastaava paikallisen kielen termi.</p>

<b>Avoin lähdekoodi</b>
<p class="indent">3. helmikuuta 1998, Netscapen kerrottua julkaisevansa 
  selaimensa vapaana ohjelmistona, ryhmä ihmisiä tapasi Palo Altossa 
  Piilaaksossa ja esitti vapaiden ohjelmistojen markkinointikampanjan 
  aloittamista käyttämällä termiä avoin lähdekoodi (”open source”). 
  Tavoitteena oli hakea vapaiden ohjelmistojen nopeaa kaupallistumista ja 
  niiden hyväksyntää yrityksiltä ja riskisijoittajilta uuden talouden 
  korkeasuhdanteessa. Tarkoituksen pyhittäessä keinot he tekivät tietoisen 
  valinnan jättää sivuun kaikki vapaiden ohjelmistojen pidempiaikaiset 
  kysymykset (kuten filosofian, etiikan ja sosiaaliset vaikutukset), kokien 
  että nämä olisivat esteitä ripeälle hyväksynnälle. He esittivät 
  keskittymistä ainoastaan teknologisiin hyötyihin.
  [<A name="ref3" href="#3">3</A>]</p>

<p class="indent">”Avoin lähdekoodi” -termi – joka alun perin on määritelty 
  tarkoittamaan samaa asiaa kuin vapaat ohjelmistot lisenssien ja toteutuksien 
  suhteen – on kokenut merkitykseltään inflaatiota. Nykyään sitä usein 
  käytetään mistä tahansa asiasta, joka on vapaiden ohjelmistojen ja hyvin 
  suljetun Microsoftin ”Hallituksellisen turvaohjelman” (GSP) välimaastossa. 
  [<A name="ref4" href="#4">4</A>]</p>

<b>Libre Software</b>
<p class="indent"> Kun Euroopan komissio aloitti säännöllisen työskentelyn 
  vapaiden ohjelmistojen parissa, etsittiin tapa välttää englanninkielisten 
  termien ”Free Software” ja ”Open Source” monitulkintaisuus sekä niihin 
  liittyvät väärinkäsitykset. Tämä johti siihen, että käyttöön otettiin kolmas 
  termi, jota on nähty käytössä silloin tällöin noin vuoden 1992 jälkeen: 
  ”Libre Software” (libre = vapaa). Tämä termi on havaittu sietokykyiseksi 
  aiemmin mainitulle inflaatiolle, ja sitä käytetään edelleen vapaiden 
  ohjelmistojen kanssa yhtäläisessä merkityksessä. Se voi siis tarjota 
  ratkaisun tahoille, jotka pelkäävät tulevansa väärinymmärretyiksi 
  käyttäessään englannin kieltä.</p>

<h3>Kehitys</h3>
<p class="indent">Vapaita ohjelmia ajateltaessa tulisi nähdä niiden käsittävän 
  ajatuksen luotettavasta, kestävästä ja luotettavasta informaatio- ja 
  tietoyhteiskunnasta, johon kaikki osapuolet osallistuvat.</p>

<p class="indent">Hinta jota suljettujen ohjelmien ratkaisumallin 
  hallitsevuudesta maksetaan on korkea. Koska suljettujen ohjelmien 
  paradigmalla on vahva, luontainen monopolisoiva taipumus [<A NAME="ref5"
  HREF="#5">5</A>] ja ohjelmistot ovat läsnä jokaisella talouden alueella, 
  pohjoiset talousjärjestelmät kärsivät ja eteläisille maille annetaan 
  valinta poissulkemisen ja täydessä riippuvuudessa kanssakärsimisen väliltä. 
  Tämän takia Microsoftin hajottaminen ilman paradigmamuutosta ei parantaisi 
  tilannetta merkittävästi. Vapaat ohjelmat sen sijaan tuovat kilpailun 
  takaisin sallimalla samalla yritysten, ihmisten ja hallitusten välisen 
  yhteistyön, kaikkien ohjelmien ollessa tasa-arvoisesti saatavilla ja 
  antamassa jokaiselle mahdollisuuksia.</p>

<p class="indent">Vähemmistöt pysyvät suljettuja ohjelmia käyttäessään 
  kulttuurin ja kielen tuen suhteen monikansallisten yritysten armeliaisuuden 
  varassa. Vapaat ohjelmat antavat heille vapauden muokata kaikkia 
  ohjelmistoja heidän tarpeidensa mukaan. Täten vapaat ohjelmat sallivat myös 
  kestävän paikallisen monopoleista ja suurista monikansallisista yrityksistä 
  riippumattoman laitteisto- ja ohjelmistoteollisuuden rakentamisen. 
  Tietysti yhteistyö suurten yritysten kanssa on mahdollista ja voi olla 
  hyödyllistä, mutta riippuvuuden ollessa hinta kyseisenkaltaisesta 
  yhteistyöstä vapaat ohjelmistot tarjoavat sen sijaan riippumattomuutta.</p>

<h3>Tasa-arvoisuus</h3>
<p class="indent">Ohjelmistojen suunnittelu, kehitys ja käyttö kasvaa 
  kaikissa yhteiskunnissa. Lisääntyvissä määrin pääsy ohjelmiin määrittelee 
  suurelta osin kykymme opiskeluun, yhteydenpitoon, työhön tai jopa 
  sosiaaliseen verkostoitumiseen. Nämä sisältävät sosiaalisten liikkeiden 
  rakentamisen, kansalaisoikeuksien ja läpinäkyvän demokratian edistämisen 
  sekä yleiset hallinnolliset palvelut ja terveyspalvelut.</p>

<p class="indent">Ohjelmat ylipäänsä ovat kasvaneet hyvin suurelta osin 
  osaksi pohjoisia yhteiskuntia. Js kehitystavoitteet onnistuvat, tämä 
  toteutuu myös eteläisten yhteiskuntien tapauksessa jossain vaiheessa. 
  Tämän vuoksi ohjelmistoja tulee pitää kulttuurisena tekniikkana, joskus 
  jopa kulttuurisena hyödykkeenä.</p>

<p class="indent">Kaikkien keskeisten kulttuuristen tekniikoiden kohdalla 
  tulisi kysyä, kuka asetetaan hallitsemaan niitä. Suljetut ohjelmat 
  asettavat suuren pohjoiset monikansalliset yritykset hallitsemaan. 
  [<A NAME="ref6" HREF="#6">6</A>] Vapaat ohjelmistot tekevät tästä 
  kulttuurisesta tekniikasta tasa-arvoisesti kaikkien saatavilla olevan.</p>

<h3>Ihmisoikeudet</h3>
<p class="indent">Kaikille jotka ovat yhteyksissä muuhun maailmaan – ja 
  toivottavasti tämä todella tulee joskus tarkoittamaan kaikkia kansoja – 
  kulttuuriin osallistumisen sekä sanan- ja mielipidevapauden ihmisoikeuksiin 
  vaikuttaa suurelta osin ihmisten hallitsemisoikeus heidän käyttämiinsä 
  ohjelmiin. Tämä vaikuttaa myös yhdistystoiminnan ja erilaisten liikkeiden 
  vapauksiin. Ohjelmat toimivat ilmaisuvälineenä. Toisin kuin suljetussa 
  lähestymistavassa, vapaat ohjelmat antavat jokaiselle henkilölle täyden 
  hallinnan heidän henkilökohtaisiin tietoihin. Vaikka tämä yksinään 
  ei ole riittävä tae yksityisyydestä tai turvallisuudesta, se on 
  välttämätön edellytys.</p>

<h3>Teknologiavallan estäminen – demokratian ylläpito</h3>
<p class="indent">Lainsäädäntöä tulisi kehittää demokraattisesti valitun 
  edustajiston toimesta läpinäkyvällä tavalla. Jopa tilanteissa joissa tämä 
  on totta, oikeudet joita ei voi käyttää ovat sisällyksettömiä. Oikeuksien 
  myöntäminen paperilla ei tarkoita, että ihmisillä olisi keinot niiden 
  käyttämiseen.</p>

<p class="indent">Nykyaikaisten järjestelmien monimutkaisuus tekee jo 
  itsessään hankalaa demokratian ylläpitämisestä digitaalisessa maailmassa, 
  mutta suljettujen ohjelmien kokonaisvaltainen läpinäkyvyyden puute tekee 
  siitä mahdotonta. Jos vapaita ohjelmia ei käytetä, harjoitettavissa tai 
  harjoittamattomissa olevat oikeudet määrittää suljetun ohjelman 
  toimittaja – kyseessä on yksin toimittajan päätös, päätös jolle 
  nykyään usein annetaan etusija demokraattisen lainsäädännöllisen 
  prosessin sijaan.</p>

<p class="indent">Hyviä esimerkkejä ovat EU:n tekijänoikeusdirektiivi (EUCD) 
  ja Digital Millennium Copyright Act (DMCA), jotka molemmat ovat 
  kansainvälisen tekijänoikeuksia koskevan ”The World Intellectual Property 
  Organization (WIPO) Copyright Treaty” -sopimuksen (joulukuu 1996) 
  toteutuksia. DMCA on jo kerännyt huonoa mainetta mahdollistamalla 
  skientologiakriittisten sivustojen sensuroinnin Yhdysvalloissa 
  [<A NAME="ref7" HREF="#7">7</A>]. Saksan EUCD-toteutus on hiljaa 
  tekemässä ”fair use” -käyttöoikeuksista mahdottomia käyttää. Vaikka 
  lait toteavat selkeästi, että asiakkailla on oikeus kopioida CD-levyä 
  autossa oleville soittimilleen tai jopa tuttavilleen, tätä oikeutta 
  niin kutsutuille ”kopiosuojatuille” CD-levyille tai mille tahansa 
  DVD-levylle käyttävät saattavat saada rangaistuksen. Ja jos ajatellaan, 
  että tätä pidemmälle ei kuitenkaan mennä, on hyödyllistä lukea EFF:n 
  artikkeli niin kutsutusta ”luotetusta tietokoneenkäytöstä” (”Trusted 
  Computing”, TC). [<A NAME="ref8" HREF="#8">8</A>] </p>

<p class="indent">Suljetut ohjelmat käytännöllisesti katsoen siirtävät  
  aiemmin demokraattisesti valittujen edustajien hallitseman alueen 
  yritysten käsiin, tällä tavoin muodostaen teknokratian eli teknologiavallan.
  [<A NAME="ref9" HREF="#9">9</A>] </p>

<h3>Yhteenveto</h3>
<p class="indent">Kaikki kova työ ihmisoikeuksien, sukupuolten välisen 
  tasa-arvon, vähäosaisten oikeuksien, vapaan median, yksityisyyden ja 
  turvallisuuden, digitaalisen yhteisvastuullisuuden ja muiden asioiden 
  eteen on uhattuna, jos informaatioaika perustuu suljettuihin ohjelmiin.</p>

<p class="indent">Vapaat ohjelmat eivät toki ole riittävä tae kaikkien 
  ongelmien ylitse pääsemiseksi, mutta ne ovat tarpeen jotta ihmiset voisivat 
  käyttää oikeuksiaan joiden puolesta taistelemme tietoyhteiskunnissa.</p>

<h3>Viitteet</h3>

<p class="footnote">[<A NAME="1" HREF="#ref1">1</A>] 
<code class="footnote"><A NAME="ref2" HREF="http://www.gnu.org/bulletins/bull6.html">http://www.gnu.org/bulletins/bull6.html</A></code>
</p>

<p class="footnote">[<A name="2" href="#ref2">2</A>] Katso täysi määritelmä osoitteesta 
  <code class="footnote"><A NAME="ref4" HREF="http://www.gnu.org/philosophy/free-sw.html">http://www.gnu.org/philosophy/free-sw.html</A></code>
</p>

<p class="footnote">[<A NAME="3" HREF="#ref3">3</A>] Lähde, katso<code class="footnote"><A
      NAME="ref6"
      HREF="http://www.opensource.org/advocacy/faq.html">http://www.opensource.org/advocacy/faq.html</A></code>:
  <EM>How is "open source" related to "free software"?  The Open Source
    Initiative is a marketing program for free software. It's a pitch for
    "free software" on solid pragmatic grounds rather than ideological
    tub-thumping. The winning substance has not changed, the losing attitude
    and symbolism have.</EM></p> 

<p class="footnote">[<A NAME="4" HREF="#ref4">4</A>] Tässä ohjelmassa
  hallitukset ja hallitustenväliset järjestöt maksavat huomattavia maksuja 
  joidenkin Windows-lähdekoodin ylimalkaisesta katselmuksesta erityisillä 
  Microsoftin palveluilla. Tämä saattaa lisätä ”turvallisuudentunnetta” 
  mutta on käytännössä hyödytöntä – erityisesti koska ei ole edes tiedossa 
  vastaako heidän katselmoimansa ohjelma sitä jota heillä on tietokoneillaan. 
  Ja luonnollisestikaan tämä ei anna heille vapauksia.</p>

<p class="footnote">[<A NAME="5" HREF="#ref5">5</A>] Selvitys näistä mekanismeista annetaan mielellään, jos kiinnostusta.</p>

<p class="footnote">[<A NAME="6" HREF="#ref6">6</A>] Sivuhuomautus: 
  Pohjoisissa maissa asuvien ihmisten ei tule ymmärtää tätä hyvänä asiana, 
  mitä se ei ole.</p>

<p class="footnote">[<A NAME="7" HREF="#ref7">7</A>] Lähde, katso <code class="footnote">
    <A NAME="ref11" HREF="http://www-camlaw.rutgers.edu/publications/law-religion/scientology.htm">http://www-camlaw.rutgers.edu/publications/law-religion/scientology.htm</A></code></p>

<p class="footnote">[<A NAME="8" HREF="#ref8">8</A>] <code class="footnote">
    <A NAME="ref13" HREF="http://www.eff.org/Infra/trusted_computing/20031001_tc.php">http://www.eff.org/Infra/trusted_computing/20031001_tc.php</A></code></p>

<p class="footnote">[<A NAME="9" HREF="#ref9">9</A>] Technocracy: "Government by technicians or management of society by technical experts." (Merriam Webster Dictionary)</p>

<DIV ALIGN="LEFT">
<TT>
 <FONT SIZE="-1"> Date: 2004/10/19 15:34:59  Revision: 1.7 </FONT><br />
 <FONT SIZE="-1"> Author: <a href="http://fsfeurope.org/about/greve/">Georg Greve</a></FONT>
</TT>
</DIV>

  </body>

  <timestamp>$Date$ $Author$</timestamp>
  <translator>Timo Jyrinki</translator>
</html>
<!--
Local Variables: ***
mode: xml ***
End: ***
-->
