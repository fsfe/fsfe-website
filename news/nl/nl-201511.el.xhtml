<?xml version="1.0" encoding="UTF-8" ?>
<html newsdate="2015-11-09" type="newsletter">
<head>
	<title>FSFE Ενημερωτικό δελτίο - Νοέμβριος 2015</title>
</head>
<body class="newsletter article" microformats="h-entry" id="nl-201511">
	<h1 class="p-name">FSFE Ενημερωτικό δελτίο - Νοέμβριος 2015</h1>
	<div class="e-content">

<h2 id="fsfe-to-eu-think-global-go-free-software">FSFE προς την ΕΕ: Σκέψου παγκόσμια, πήγαινε με το Ελεύθερο Λογισμικό!</h2>
<p>Στο τέλος Οκτωβρίου, το FSFE
<a href="http://fsfe.org/activities/policy/eu/digital-single-market-comments.en.html">παρείχε τις συστάσεις του</a>
για τη Στρατηγική της Ψηφιακής Ενιαίας Αγοράς της Ευρωπαϊκής Επιτροπής,
έναν οδικό χάρτη για την Ευρωπαϊκή πολιτική στην ψηφιακή εποχή με στόχο
την κατάλυση των κανονιστικών φραγμών ανάμεσα σε 28 διαφορετικές εθνικές
αγορές. Πιο συγκεκριμένα, η Επιτροπή έχει θέσει ως στόχους την ψηφιοποίηση
των Ευρωπαϊκών βιομηχανιών, την ανάπτυξη προτύπων για «το νέφος», το
«Διαδίκτυο των Πραγμάτων» και τα big data, και την περαιτέρω ενίσχυση της
ψηφιακής εκπαίδευσης.</p>
<p>Το FSFE πιστεύει ότι το Ελεύθερο Λογισμικό θα βοηθήσει την ΕΕ να εκπληρώσει
τους στόχους που έθεσε η Επιτροπή. Ωστόσο, υπάρχουν ακόμη πολλοί φραγμοί που
εμποδίζουν την πλήρη αξιοποίηση των δυνατοτήτων του Ελεύθερου Λογισμικού:
ειδικότερα, μη εναρμονισμένες εξαιρέσεις για την προστασία των πνευματικών
δικαιωμάτων, οι πατέντες λογισμικού, μη αναγνωρισμένα δικαιώματα των χρηστών
να τροποποιούν ό,τι τους ανήκει, και ο κίνδυνος των βασικών πατεντών στην
προτυποποίηση. Ζητάμε από τα νομοθετικά όργανα της ΕΕ να ακολουθήσουν τις
συστάσεις μας και να καταργήσουν τα εμπόδια στο δρόμο του Ελεύθερου 
Λογισμικού.</p>

<h2 id="What-the-cloud-is-going-on">Τι στο σύννεφο συμβαίνει;</h2>

<p>Ως τμήμα της Ψηφιακής Ενιαίας Αγοράς της Επιτροπής, έχει ζητηθεί από
το Ευρωπαϊκό Ινστιτούτο Προτύπων Τηλεπικοινωνιών (ETSI) να ορίσει έναν
λεπτομερή χάρτη προτύπων που απαιτούνται για να υποστηριχθεί η πολιτική
της ΕΕ στο «νέφος». Ο συν-εκδότης του δελτίου
<a href="http://blogs.fsfe.org/polina/2015/10/15/what-the-cloud-is-going-on-in-etsi/">ιστολόγησε</a>
σχετικά με την αδιευκρίνιστη θέση σχετικά με το Ελεύθερο Λογισμικό στην
Πρωτοβουλία του ETSI για το Συντονισμό των Προτύπων στο Νέφος.</p>

<h2 id="fsfes-legislative-push-against-compulsory-routers-inches-forward-in-bundestag">Η νομοθετική
πίεση του FSFE εναντίον των υποχρεωτικών δρομολογητών φτάνει μέχρι την
Bundestag</h2>
<p>Το FSFE προσέλαβε τον συντονιστή για τη Γερμανία Max Mehl ως επαγγελματία
μελετητή για να εποπτεύει το ζήτημα με τους υποχρεωτικούς δρομολογητές.
Μέχρι τώρα, το FSFE και 9 άλλες κοινωνικές και οικονομικές οργανώσεις,
<a href="http://fsfe.org/news/2015/news-20151028-01.html">έστειλαν από κοινού
μια επιστολή</a>
στα μέλη του Γερμανικού Ομοσπονδιακού Κοινοβουλίου για να υποστηρίξουν
το νομοσχέδιο ενάντια στους υποχρεωτικούς routers. Ο εξαναγκασμός των
καταναλωτών να χρησιμοποιούν έναν συγκεκριμένο δρομολογητή που παρέχει
ο ISP υπονομεύει τον ελεύθερο και δίκαιο ανταγωνισμό των κατασκευαστών.
Επιπλέον, είναι επιβλαβείς για την ασφάλεια, το ιδιωτικό απόρρητο και
την ανεξαρτησία των χρηστών να χρησιμοποιούν την ασφαλή συσκευή της
προτίμησής τους.</p>

<p>Η Ομοσπονδιακή Βουλή θα συνεδριάσει για το νομοσχέδιο το Νοέμβριο και
σε πείσμα της ομόφωνης γνωμοδότησης των ειδικών, των προστατών του καταναλωτή
και των πολιτικών που στηρίζουν το νομοσχέδιο, ορισμένα μέλη του Ομοσπονδιακού
Συμβουλίου τάχθηκαν εναντίον και υιοθέτησαν τεχνικά ασυνεπή επιχειρήματα
από τους παρόχους τηλεπικοινωνιών και διαδικτύου.</p>

<h2 id="remember-sony-rootkit-fsfe-does">Θυμάστε το rootkit της Sony;
Το FSFE το θυμάται</h2>
<p>Το FSFE τίμησε τη μνήμη της 10ης επετείου από το φιάσκο του rootkit
της Sony στις 31 Οκτωβρίου
<a href="http://fsfe.org/activities/drm/sony-rootkit-fiasco.en.html">
δημοσιεύοντας μια υπενθύμιση</a>
για το πόσο επικίνδυνοι είναι οι ψηφιακοί περιορισμοί για την ασφάλεια των
χρηστών στην ελευθερία στο μαστόρεμα και στους υπολογιστές γενικού σκοπού.
Πριν τη δημόσια οργή και τις αγωγές απαίτησης αποζημιώσεων από τη Sony,
το rootkit είχε ήδη διεισδύσει στους υπολογιστές των χρηστών, είχε
κατασκοπεύσει τις μουσικές τους προτιμήσεις, είχε μπλοκάρει λογισμικό
τρίτων, είχε ανοίξει τρύπες στην ασφάλεια των υπολογιστών των χρηστών,
είχε επιβραδύνει την απόδοση των υπολογιστών και είχε στείλει δεδομένα
στη Sony. Αυτόν το μήνα το FSFE
<a href="http://blogs.fsfe.org/asawritz/2015/11/04/sony-rootkit-still-making-headlines-10-years-later-2/">απευθύνθηκε</a> σε δεκάδες
δημοσιογράφους ειδικούς στην τεχνολογία και την ασφάλεια να ενωθούν και
να θυμίσουν στο κοινό να προστατεύει τις ψηφιακές του ελευθερίες και να
επαγρυπνεί για τους ψηφιακούς περιορισμούς, το ίδιο είδος περιορισμών
που έδωσε στη Sony πρόσβαση σε εκατομμύρια υπολογιστές και εκατοντάδες
χιλιάδες δικτύων.</p>

<h2 id="get-active">Δραστηριοποιηθείτε</h2>
<p>Επειδή την περασμένη εβδομάδα ήταν η 10η επέτειος από τότε που το
rootkit της Sony αποκαλύφθηκε, αφιερώστε λίγα λεπτά αυτόν το μήνα
για να μοιραστείτε με φίλους, οικογένεια, ή συναδέλφους που δεν είχαν
ακούσει ποτέ για το rootkit της Sony, τι είχε συμβεί το 2005. Το rootkit
της Sony παρέχει το κύριο παράδειγμα για το πώς οι εταιρείες ενσωματώνουν
ζημιογόνους περιορισμούς στο λογισμικό για να περιορίσουν τι οι καταναλωτές
μπορούν να κάνουν με ό,τι τους ανήκει.</p>

<h2 id="fsfs-30th-birthday-finds-cake-birthday-wishes-and-swiss-press-coverage">Τα
30ά γενέθλια του FSF με κέικ, ευχές και κάλυψη από τον Ελβετικό τύπο</h2>
<p>Σε αντίθεση με την επέτειο του rootkit της Sony, υπήρξε και μια θετική
επέτειος αυτόν το μήνα. Στις 3 Οκτωβρίου 2015 το Ίδρυμα Ελεύθερου Λογισμικού
της Ευρώπης <a href="https://wiki.fsfe.org/FSF30Birthday">γιόρτασε τα 30ά
γενέθλια του Ιδρύματος Ελεύθερου Λογισμικού</a> με νόστιμο κέικ και πολλές
θαυμαστές γενέθλιες ευχές. Αμέσως μετά, ο Πρόεδρος του FSFE Matthias Kirschner
<a href="http://www.tagesanzeiger.ch/digital/computer/Politisch-denkende-Menschen-verstehen-das-Anliegen-der-freien-Software/story/18389205">έδωσε εκτενή
συνέντευξη</a>
στη μεγαλύτερη Ελβετική εφημερίδα σχετικά με το FSFE και το ρόλο του 
Ελεύθερου Λογισμικού στην πολιτική και στην οικονομία. Η συνέντευξη
του Matthias συμπληρώνει ένα
<a href="http://www.tagesanzeiger.ch/digital/computer/Politisch-denkende-Menschen-verstehen-das-Anliegen-der-freien-Software/story/18389205">επιπλέον άρθρο</a>
για τον Richard Stallman και τον ακτιβισμό για το Ελεύθερο Λογισμικό.</p>

<h2 id="zurich-fellows-offer-free-software-computer">Τα μέλη της Ζυρίχης
προσφέρουν υπολογιστή με Ελεύθερο Λογισμικό</h2>
<p>Τα Μέλη της Ζυρίχης ξεκίνησαν την πρωτοβουλία
<a href="https://blogs.fsfe.org/mmoeller/2015/10/07/libre-laptops/">«Ελεύθερος
Υπολογιστής για Ελεύθερους Ανθρώπους»</a>,
για να προσφέρουν φορητούς που τρέχουν αποκλειστικά Ελεύθερο Λογισμικό.
Αυτό περιλαμβάνει εναλλακτικό firmware και ελεύθερο BIOS το οποίο στις
περισσότερες περιπτώσεις είναι ιδιοκτησιακό για την πλειοψηφία των φορητών
και αποκλείει τους χρήστες από το να εγκαθιστούν Ελεύθερο Λογισμικό
που δεν εξουσιοδοτεί ο κατασκευαστής. Επαναχρησιμοποιώντας μεταχειρισμένο
εξοπλισμό, τα Μέλη από τη Ζυρίχη θέλουν παράλληλα να καλλιεργήσουν τη βιώσιμη
χρήση του υλικού.</p>

<h2 id="freertc-mission-statement-for-skype-replacement">Δήλωση Αποστολής του
FreeRTC για αντικατάσταση του Skype</h2>
<p>Το έργο του FSFE να αναπτύξει το FreeRTC, δηλαδή, Real Time Communications,
δέχεται προτάσεις βελτίωσης της Δήλωσης Αποστολής του. Ο στόχος είναι να
διευκολυνθεί όσο είναι δυνατό η κλήση και η αποδοχή κλήσεων με αποκλειστική
χρήση Ελεύθερου Λογισμικού, ανοιχτών προτύπων, ελεύθερη επιλογή παρόχων
υπηρεσιών και ένα αξιόπιστο επίπεδο ιδιωτικότητας. 
<a href="https://lists.fsfe.org/mailman/listinfo/free-rtc">Υπογράψτε στη λίστα
αλληλογραφίας</a> για να παρακολουθήσετε τη συζήτηση και να εκφράσετε τη
γνώμη σας.</p>

<h2 id="fsfe-executive-director-jonas-öberg-reflects-on-his-1999-meeting-with-richard-stallman">Ο
Εκτελεστικός Διευθυντής του FSFE Jonas Öberg ανακαλεί στη μνήμη του
τη συνάντησή του με τον Richard Stallman το 1999</h2>
<p>Ο συνιδρυτής και Εκτελεστικός Διευθυντής του FSFE Jonas Öberg
<a href="https://opensource.com/life/15/10/my-open-source-story-jonas-oberg">
αναπολεί</a> τον καιρό
που πρωτοασχολήθηκε με το Ελεύθερο Λογισμικό, και τις λεπτομέρειες του
εμπνευσμένου ταξιδιού του στη Βοστόνη όταν ήταν 22 χρονών το 1999. 
Η εξιστόρησή του περιλαμβάνει την επίσκεψη στην Technology Square στη Βοστόνη,
την εκδήλωση για τα Βραβεία Ελεύθερου Λογισμικού και τη δέσμευση προς τον
Richard Stallman να είναι «πάντα αληθινός προς την κοινότητα».</p>
<h2 id="interview-with-apache-software-foundation-member-developer-and-mother-isabel-drost-fromm">Συνέντευξη με
το μέλος του Apache Software Foundation, προγραμματίστρια και μητέρα, 
Isabel Drost-Fromm</h2>
<p>Στις 13 Οκτωβρίου, ο Paul Boddie θυμάται την Ημέρα της Ada Lovelace
(διεθνής ημέρα των γυναικών στην επιστήμη και την τεχνολογία)
<a href="http://blogs.fsfe.org/fellowship-interviews/?p=715">με μια
συνέντευξη</a>
από μια Βερολινέζα και συνεισφέρων στο Ελεύθερο Λογισμικό, Isabel Drost-Fromm.
Η συζήτησή τους κάλυψε τεχνικά θέματα, (εννοείται), καθώς επίσης και συμβουλές
για τη διαχείριση των προσδοκιών και την οικοδόμηση εμπιστοσύνης για τη
μετάβαση στην επόμενη γενιά των χάκερ, των κατασκευαστών και των μαστόρων.</p>

<p>Χάρη σε όλους τους <a href="http://fsfe.org/contribute/contribute.en.html">
εθελοντές</a>,
τα <a href="https://fsfe.org/fellowship/ams/join.php?ams=join">Μέλη</a>,
και τους <a href="https://fsfe.org/donate/thankgnus.en.html">εταιρικούς
δωρητές</a>
που καθιστούν εφικτό το έργο μας.</p>
<p>Polina Malaja and Asa Ritz - <a href="/index.html">FSFE</a></p>
</div>
</body>

<sidebar promo="about-fsfe" />
<date>
	<original content="2015-11-09" />
</date>
<followup>donate</followup>
<tags>
	<tag>newsletter</tag>
</tags>

</html>
