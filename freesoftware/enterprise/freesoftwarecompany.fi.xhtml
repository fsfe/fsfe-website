<?xml version="1.0" encoding="UTF-8" ?>

<html>
  <head>
    <title>
      Mikä tekee yrityksestä vapaiden ohjelmistojen yrityksen? – FSFE
    </title>
  </head>
  <body>
    <p id="category"><a href="/freesoftware/enterprise/">Vapaat ohjelmistot 
      liike-elämässä</a></p>

    <h1>Mikä tekee yrityksestä vapaiden ohjelmistojen yrityksen?</h1>

    <div id="introduction">
      <p>
        Keskusteltaessa <a href="http://blogs.fsfe.org/greve/?p=251">Euroopan 
        ohjelmistostrategiasta</a> lukuisia kiinnostavia seikkoja tuli ilmi. 
        Itse keskusteluja ei voida paljastaa niiden luottamuksellisuudesta 
        johtuen, joten sen sijaan tässä artikkelissa käsitellään yhtä esille 
        tullutta kohtaa henkilökohtaisesta näkökulmasta.
      </p>
    </div>

    <p>
      Vaikka se vaikuttaakin jokseenkin vanhanaikaiselta tänään, niin <em> 
      "Kuinka <a href="http://fsfe.org/activities/wipo/fser.en.html">vapailla 
      ohjelmistoilla</a> voi tehdä rahaa?"</em> oli hyvin yleinen kysymys vain 
      muutama vuosi sitten. Nykyään tuo kysymys on kehittynyt muotoon <em>
      “Mitkä ovat hyviä liiketoimintamalleja joita voi rakentaa vapaiden 
      ohjelmistojen ympärille?”.</em>
    </p>

    <p>
      Kysymys on nyt jo paljon tarkempi ja se nousi esiin useaan kertaan 
      keskusteltaessa Euroopan ohjelmistostrategiasta. Kysymystä käsittelivät 
      useat ihmiset kuten <a href="http://blogs.the451group.com/opensource/
      2009/02/23/on-open-source-business-strategies-again/">Matthew Aslett</a>, 
      <a href="http://carlodaffara.conecta.it/?p=104">Carlo Daffara</a> ja <a 
      href="http://news.cnet.com/8301-13505_3-10168267-16.html">Matt Asay</a>. 
      Yksi henkilö, joka yritti useasti vastata tähän kysymykseen, oli <a 
      href="http://www.thondomraughts.com/2009/03/making-money-with-free-
      software.html">Anoop John</a>, jonka tapasin <a 
      href="http://blogs.fsfe.org/greve/?p=144">Keralassa kaksi vuotta 
      sitten</a>.
    </p>

    <p>
      Työskenneltyäni alalla useita vuosia auttaen yrittäjiä löytämään heille 
      sopivia liiketoimintamalleja ja käsiteltyäni kysymyksiä liittyen 
      vapaisiin ohjelmistoihin keskittyviin yrityksiin sekä vapaiden 
      ohjelmistojen monimuotoiseen käyttäjäyhteisöön joka on samalla sekä 
      kaupallinen että epäkaupallinen, on minulle selvinnyt muutama seikka 
      jotka tahdon nyt jakaa.
    </p>

    <h2>Kohta 1: Ajattele selvästi</h2>

    <p>
      Jotta liiketoimintamalleja voitaisiin kehittää, on ensin ymmärrettävä 
      selvästi kaikki siihen liittyvät seikat joita haluat käsitellä. Tätä ei 
      helpota yhtään se, että joitain suosittuja käsitteitä käytetään 
      epämääräisesti puhuttaessa täysin erillaisista asioista ja niihin 
      liittyvistä onglemista. Esimerkiksi käsitettä "Avoimet ohjelmistot" 
      käytetään sekä ohjelmistomallista, kehitysmallista että 
      liiketoimintamallista puhuttaessa.
    </p>

    <p>
      Nämä kolme mallia ovat suorakulmaisia kuten kolme x,y,z-akselia 
      kolmiulotteisessa koordinaatiojärjestelmässä. Kullakin akselilla on oma 
      suureensa: <strong>hallinta</strong> (ohjelmistomalli), 
      <strong>yhteistyö</strong> (kehitysmalli) sekä <strong>tuotto</strong> 
      (liiketoimintamalli).
    </p>

    <ul>
      <li>
        <strong>Ohjelmistomalli</strong> on se akseli josta puhutaan eniten. 
        Sen yhdessä päässä on suljetut ohjelmistot, joita niitä valmistava ja 
        myyvä taho hallitsee täysin. Niiden käyttäjä eli asiakas saa vain 
        rajoitetut käyttöoikeudet ohjelmistojen lisenssistä riippuen joka 
        myönnetään tiettyjen ehtojen puitteissa. Akselin toisessa päässä on 
        vapaat ohjelmistot, jotka tarjoavat käyttäjälle ennenkuulumattoman 
        laajan hallinnan hänen käyttämästään ohjelmistosta antamalla 
        käyttäjälle peruuttamattomat ja maailmanlaajuiset oikeudet käyttää, 
        tutkia, muokata ja jakaa niitä.
      </li>

      <li>
        <strong>Kehitysmalli</strong>-akseli kuvaa yhteistyön esteitä. Se 
        kattaa vaihteluvälin alkaen yhden henkilön tai yrityksen kehittämästä 
        projektista jatkuen aina projektiin joka sallii laajamittaisen 
        maailmanlaajuisen yhteistyön. Tämä ei liity mitenkään 
        ohjelmistomalliin. On olemassa suljettuja ohjelmistoja, jotka sallivat 
        hyvinkin laajan yhteistyön osana niiden kehitysprosessia. Esimerkkinä 
        mainittakoon SAP, jolla on laaja yhteistyöohjelma. On myös olemassa 
        vaipaiden ohjelmistojen projekteja, joita kehittää vain yksi henkilö 
        tai yritys joko täysin ilman tai vain vähäisellä yhteistyöllä muiden 
        kanssa.
      </li>

      <li>
        <strong>Liiketoimintamalli</strong>-akseli kuvaa sitä tapaa, jolla 
        ohjelmistolla tehtään rahaa. Tälle akselille sisältyy monia erilaisia 
        mahdollisuuksia kuten koulutus, palvelut, integrointi, mukautettu 
        kehitys, tilaajamalli, COTS- eli "suoraan hyllyltä" tuotteet, 
        ohjelmisto palveluna (Saas) jne.
      </li>
    </ul>

    <p>
      Nämä kolme akselia rajaavat sen tila-avaruuden, johon mikä tahansa 
      ohjelmistoprojekti tai tuote voi vapaasti asettua. Tämä ei tietenkään 
      tarkoita sitä että kaikki mahdolliset yhdistelmät olisivat 
      toteutuskelpoisia. Ansaintamalli, joka perustuu asiakkaiden 
      sitouttamisstrategioihin ja kiivaaseen maksulliseen päivityskierteeseen 
      ei todennäköisesti toimi jos projektin ohjelmistomallina on vapaat 
      ohjelmistot. Tämä toimintatapa esiintyy yleensä suljettujen ohjelmistojen 
      ohjelmistomallissa jonka liiketoimintamalli pitää suoritettua 
      maksutapahtumaa yhtenä ehtona ohjelmistolisenssin myöntämiselle 
      asiakkaalle.
    </p>

    <p>
      On syytä huomauttaa, että erilaisten liiketoimintamallien yhteensopivuus 
      erilaisten ohjelmistomallien kanssa on paljon laajempi kuin yleensä 
      luullaan. Vapaiden ohjelmistojen ohjelmistomallin takaamat laajat 
      oikeudet ohjelmistojen käyttäjille tekevät käytännössä mahdottomaksi sen, 
      että asiakkaalta voidaan vaatia ylimääräisten ehtojen täyttämistä 
      ohjelmistolisenssin myöntämiseksi mukaan luettuna ehto suoritetusta 
      maksutapahtumasta. Liiketoimintamallissa on kuitenkin mahdollista saada 
      aikaan vastaavanlaisia kassavirtoja käyttämällä sopimuspohjaisia 
      palveluja, tavaramerkkejä ja/tai sertifikaatteja.
    </p>

    <p>
      Jokainen edellä kuvatuista akseleista vaatii yksilöllistä harkintaa ja 
      tarkkaa suunnittelua projektin tavoitteiden toteuttamiseksi.
    </p>

    <p>
      Jos tavoitteena on esimerkiksi työskennellä yhdessä kilpailijoiden kanssa 
      yhteisesti käytetyn komponentin kehittämiseksi jotta voitaisiin saavuttaa 
      riippumattomuus mahdollisesta monopolistisesti toimivasta 
      tavarantoimittajasta, on todennäköisesti viisasta keskittyä yhteistyöhön 
      ja valita ohjelmistomalli, joka käyttää vahvaa käyttäjänoikeuslisenssiä 
      (Copyleft lisence). Liiketoimintamalli voitaisiin mahdollisesti unohtaa 
      tässä tapauksessa sillä projektiin tehtyjen sijoitusten tuotto saadaan 
      strategisen riippumattomuuden edun muodossa sekä vähentyneinä 
      lisensointikustannuksina.
    </p>

    <p>
      Toisena esimerkkinä mainittakoon, että yritys voi valita hyvin yhteistyö- 
      ja yhteisöpainotteisen kehitysmallin vahvasti käyttäjänoikeudelliselle 
      (Copyleft) ohjelmistolle, jonka liiketoimintamalli perustuu yrityksille 
      räätälöytyihin julkaisuihin, jotka testataan asiakkaiden puolesta 
      kypsyyden, vakauden ja turvallisuuden varmistamiseksi.
    </p>

    <p>
      Mahdollisia mallien yhdistelmiä on lähes rajattomasti. Kunkin yrityksen 
      yksilöllinen luonne ja kilpailulliset vahvuudet ja heikkoudet riippuvat 
      valitusta malliyhdistelmästä. Edellä kuvattujen osatekijöiden tarkka 
      harkinta on avain menestyksekkäälle liiketoimintamallille.
    </p>

    <h2>Kohta 2: Vapaus eri tasoilla</h2>

    <p>
      Gartner sanoo saavuttavansa 100%:n vapaiden ohjelmistojen käyttöasteen 
      Marraskuussa 2009. Tämä on huono kriteeri sille mikä tekee yrityksestä 
      vapaiden ohjelmistojen yrityksen. Vapaiden ohjelmistojen projekteihin 
      osallistuminen ja niiden tukeminen vaikuttaisi jo hieman paremmalta, 
      mutta koska monet vapaiden ohjelmistojen projektit ovat valinneet 
      yhteistyöpohjaisen kehitysmallin, se tekisi myös monesta IT-alan 
      ulkopuolisesta yrityksestä vapaiden ohjelmistojen yrityksen.
    </p>

    <p>
      IT-yritykset ovat yksi eniten ohjelmistoja käyttävistä tahoista 
      maailmassa ja usein ne myös toimivat laajemmassa ohjelmistoympäristössä 
      kuin muut yritykset. Tämä tarkoittaa sitä, että ohjelmistojen käytöllä IT-
      yrityksissä ei viitata vain yritysten työntekijöiden käyttämiin työpöytä- 
      ja palvelinsovelluksiin vaan myös siihen ohjelmistoalustaan, jonka päällä 
      yrityksen ohjelmistot tai tuotteet toimivat.
    </p>

    <p>
      Mukautetun ja suljetun ohjelmistoalustan ylläpitäminen tuotteen tai 
      palvelun tuottamiseksi on tehotonta ja kallista. Tämän lisäksi riippuvuus 
      toisten yritysten tuottamista ohjelmistoalustoista on vaarallista. Tästä 
      johtuen, suuret kaupalliset yritykset ovat alkaneet hiljalleen vaihtaa 
      suljettuja ohjelmistoalustojaan vapaiden ohjelmistojen vastaaviin 
      voidakseen hyötyä tämän ohjelmistomallin tarjoamista strategisista 
      eduista alustan tasolla. Tällaiset yritykset toimivat usein hyvin 
      yhteistyössä niiden vapaiden ohjelmistojen projektien kanssa joista ne 
      ovat riippuvaisia. Ne tukevat ja osallistuvat niiden toimintaan edistäen 
      samalla niiden kasvua kehittääkseen omaa strategista riippumattomuuttaan 
      ohjelmistojen käyttäjinä.
    </p>

    <p>
      Se, mikä tekee näistä yrityksistä suljettujen ohjelmistojen yrityksiä on 
      se, että nämä yritykset ovat valinneet tuotteilleen suljettujen 
      ohjelmistojen ohjelmistomallin eväten samalla asiakkailtaan ne samat 
      vapaiden ohjelmistojen strategiset edut kuin mitä nämä yritykset itse 
      käyttävät parantaakseen kilpailukykyään.
    </p>

    <p>
      Asiakkaan näkökulmasta tästä suljetusta ratkaisusta itsestään tulee osa 
      sitä tuotealustaa jolle yrityksen erottautumistekijät perustuvat. Tämä, 
      kuten aikaisemmin jo mainittiin, on tehoton, kallis ja vaarallinen 
      strategia.
    </p>

    <p>
      Liiketoiminnan kannalta tämä on puute, joka tarjoaa toisille yrityksille 
      tilaisuuden tarjota yrityksen asiakkaille täysin vapaista ohjelmistoista 
      koostuvan tuotteen. Asiakkaiden kannalta on sekä taloudellisempaa että 
      strategisesti järkevämpää suosia näitä yrityksiä suljettujen yritysten 
      sijaan aivan samoista syistä joista suljetut yritykset itse valitsivat 
      vapaat ohjelmistot ohjelmistoalustakseen.
    </p>

    <p>
      Niiden yritysten, joiden ansaintamalli sisältää suljettujen ohjelmistojen 
      ohjelmistomallin osia, pitäisi tiedostaa että niiden kassavirta nojaa 
      suuresti siihen ettei heidän tuotteilleen tai palveluilleen ole 
      markkinoilla vastaavaa vapaiden ohjelmistojen versiota, ja että sekä 
      markkinoiden kasvu että suljetun ohjelmistomallin avulla tehtävät 
      ylisuuret voitot houkuttavat toisia yrityksiä, jotka tulevat tekemään 
      suljetuista ohjelmistomalleista kestämättömiä. Kun näin tapahtuu, yritys 
      voi joko siirtyä toisille markkinoille tai sen on muutettava 
      ansaintamalliaan toimimaan täysin vapaiden ohjelmistojen ohjelmistomallin 
      kanssa.
    </p>

    <p>
      Eli vapaiden ohjelmien käyttö tai vapaiden ohjelmistoprojektien tukeminen 
      eivät tee yrityksestä vapaata ohjelmistoyritystä. Määräävä tekijä on 
      vapaiden ohjelmistotuotteiden tarjoaminen yrityksen asiakkaille. Siis: 
      vapaat ohjelmistoyritykset ovat yrityksiä, jotka käyttävät 
      ansaintamallia, jossa kassavirta ei ole sidoksissa suljetun 
      ohjelmistomallin lisenssiehtoihin.
    </p>

    <h2>Jatkossa seuraavaa</h2>

    <p>
      Jokainen yritys tarvitsee jonkin erityisen tekijän, jolla yritys erottuu 
      kilpailijoistaan; sen yhden asian jonka se voi tehdä paremmin, nopeammin 
      tai halvemmalla kuin mikään toinen yritys, ja joka antaa asiakkaille syyn 
      valita nimenomaan sen yrityksen muiden joukosta.
    </p>

    <p>
      Perinteisesti monet IT-yritykset ovat käyttäneet suljettua 
      ohjelmistomallia sekä patentteja erottuakseen muista. Tämä ilmenee 
      erityisesti yritysten riskipääomasijoittamisessa kasvaviin yrityksiin ja 
      tällaisen erottumiskyvyn puuttumista pidetään yleensä strategisena 
      heikkoutena.
    </p>

    <p>
      Yhdessä tulevista artikkeleistani aion näyttää miten vapaiden 
      ohjelmistoyritysten käyttämät erottumiskeinot voivat olla yhtä tehokkaita 
      kuin suljettujen ohjelmistoyritystenkin ja että suljettujen 
      ohjelmistoyritysten käyttämät erottautumiskeinot ovat usein paljon 
      vähemmän ainutlaatuisia kuin miltä aluksi näyttää.
    </p>

  </body>

  <timestamp>$Date: 2010-01-25 15:56:18 +0100 (Mon, 25 Jan 2010) $ $Author: georg greve $</timestamp>
  <author id="greve" />
  <date>
      <original content="2008-12-02" />
  </date>
</html>
