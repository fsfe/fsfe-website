<?xml version="1.0" encoding="UTF-8"?>

<html newsdate="2016-02-22">

  <head>
    <title>Raporti mbi Ditën #ilovefs 2016</title>
  </head>
  <body>
  
  <h1>Raporti mbi Ditën #ilovefs 2016</h1>
  

<div style="max-width: 600px; width: 40%; clear: right;" class="captioned right">
  <a href="/news/2016/graphics/turkey-ilovefs.jpg">
    <img width="100%" alt="Nermini, vullnetare e FSFE-së, duke përhapur dashurinë për Software-in e Lirë në Turqi" src="/news/2016/graphics/turkey-ilovefs_thumb.jpg" />
  </a>
  <footer>
    <p>Nermini, vullnetare e FSFE-së, duke përhapur dashurinë për Software-in e Lirë në Turqi</p>
  </footer>
</div>

<p newsteaser="yes">E diela e 14 Shkurtit 2016 qe dita për të shpalosur dashurinë
ndaj njerëzve që kemi për zemër. Në këtë ditë, si një traditë e përvitshme, bashkësia
e  Software-it të Lirë kremton ditën "E dua Software-in e Lirë" për të falënderuar
zhvilluesit që gjenden pas Software-it të Lirë. Këtë vit, për herë të gjashtë radhazi,
FSFE-ja i kërkoi gjithkujt të shprehë vlerësimin dhe mirënjohjen e vet kontribuesve në
Software-in e Lirë që parapëlqejnë.</p>

<p>I grumbulluam deklaratat e larmishme të dashurisë që rrodhën gjatë kësaj dite, 
përfshi postime në blogje, foto, karikatura, video, etj. FSFE-ja falënderon këdo që
mori pjesë dhe që kontribuoi në suksesin e #ilovefs-së. Ju lutemi, i vini shenjë që
tani 14 Shkurtit të vitit të ardhshëm si dita "E dua Software-in e Lirë", për të vazhduar
këtë traditë të bukur të mirënjohjes ndaj njerëzve dhe punës së madhe të gjithkujt
që qëndron pas Software-it të Lirë.</p>

<div style="max-width: 300px; width: 30%; clear: left;" class="captioned left">
  <a href="/news/2016/graphics/fairphone-ilovefs.jpg">
    <img width="100%" alt="Fairphone pohoi dashurinë e tij për Software-in e Lirë" src="/news/2016/graphics/fairphone-ilovefs_thumb.jpg" />
  </a>
  <footer>
    <p>Fairphone pohoi dashurinë e tij për Software-in e Lirë</p>
  </footer>
</div>

<h2>"E dua Software-in e Lirë, ngaqë..."</h2>

<p>Dashurinë për Software-in e Lirë e shprehën në shumë mënyra. Gjatë
FOSDEM-it u zunë në gojë dhe u dha mirënjohje për mjaft projekte
të parapëlqyer <a 
href="/campaigns/ilovefs/whylovefs/gallery.html">(shihni galerinë tonë)</a> nga
përdorues dhe zhvillues që shprehën falënderim ndaj projekteve që duan. 
Shihni nëse mungon te lista software-i juaj i parapëlqyer dhe përfitoni nga shansi
juaj për të thënë "faleminderit". </p>

<div style="max-width: 300px; width: 30%; clear: right;" class="captioned right">
  <a href="/news/2016/graphics/ilovefs-stress.gif">
    <img width="100%" alt="topth stresi #ilovefs" src="/news/2016/graphics/ilovefs-stress.gif" />
  </a>
  <footer>
    <p>topth stresi #ilovefs - përdoreni pak përpara shkrimit të njoftimeve për të meta</p>
  </footer>
</div>

<p>FOSDEM-i s’qe vendi i vetëm për deklarata të ëmbla dashurie ndaj
Software-it të Lirë. Mediat shoqërore dhe blogjet u shfaqën plot me dashuri
për Software-in e Lirë, për shembull, ndaj 
<a href="http://elephly.net/posts/2016-02-14-ilovefs-emacs.html">Emacs</a>-it, <a 
href="http://plasisent.org/2016/i-love-git-cola/">git-cola</a>-s, <a 
href="https://victorhckinthefreeworld.wordpress.com/2016/02/14/i-%E2%99%A5-software-libre-ilovefs/">GNU/Linux</a>-it, 
<a href="http://magnier.io/debuter-logiciel-libre">Chromium-it, Thunderbird-it dhe 
Scribus</a>-it.</p>


<div style="max-width: 300px; width: 30%; clear: right;" class="captioned right">
  <a href="/news/2016/graphics/linux-libertine-ilovefs.jpg">
    <img width="100%" alt="Cicërima për Linux Libertine dhe Inkscape" src="/news/2016/graphics/linux-libertine-ilovefs_thumb.jpg" />
  </a>
</div>

<div style="max-width: 300px; width: 30%; clear: left;" class="captioned left">
  <a href="/news/2016/graphics/eclipse-ilovefs.jpg">
    <img width="100%" alt="Mike Milinkovich i Eclipse Foundation në përkrahje të #ilofefs" src="/news/2016/graphics/eclipse-ilovefs_thumb.jpg" />
  </a>
  <footer>
    <p>Mike Milinkovich i Eclipse Foundation në përkrahje të #ilofefs</p>
  </footer>
</div>

<p>Presidenti ynë Matthias Kirschner përfitoi nga rasti për të shprehur <a 
href="http://blogs.fsfe.org/mk/transportr-public-transport-app/">mirënjohje
për Transportr, një program  Software i Lirë për Android për transportet
publike</a>. Bashkërenduesi ynë për ekipin gjerman <a 
href="https://blog.mehl.mx/2016/i-love-free-software-apps/">Max Mehl shkroi
në blog një postim rreth aplikacioneve Software i Lirë për telefonë që ai do më
shumë</a>: sistemin operativ OmniROM, klientin K-9 Mail email plot veçori, apo
aplikacionin për fjalosje të sigurta LibreSignal, ndërsa bashkërenduesi ynë i ekipit
grek, Nikos Roussos, shkroi një postim në blogun e tij
se <a href="https://www.roussos.cc/2016/02/12/cryptovalentine/">si të bëhen 
të sigurta krejt komunikimet tuaj në internet, përfshi fjalosjet dhe bisedat video</a>. Bashkërenduesi
ynë i ekipit mbi arsimin, <a 
href="http://blogs.fsfe.org/guido/2016/02/ilovefs-2016-thank-you-openwrt-developers/">Guido 
Arnold falënderoi zhvilluesit që gjenden pas  OpenWRT-së, një OS/firmware i lirë për rrugëzues</a>, 
ndërsa bashkërenduesi ynë i Anëtarësisë Shok, <a 
href="http://blog.3rik.cc/2016/02/i-love-free-software-how-to-edit-openstreetmap-in-osmand/">Erik 
Albers ua kushtoi mirënjohjen personave pas Osmand-it</a>, aplikacioni i tij i parapëlqyer për orientim.</p>


<div style="max-width: 600px; width: 30%; clear: right;" class="captioned right">
  <a href="/news/2016/graphics/tor-facebook-ilovefs.jpg">
    <img width="100%" alt="#ilovefs në faqen Facebook të Tor-it" src="/news/2016/graphics/tor-facebook-ilovefs_thumb.jpg" />
  </a>
  <footer>
    <p>#ilovefs në faqen Facebook të Tor-it</p>
  </footer>
</div>

<div style="max-width: 600px; width: 30%; clear: left;" class="captioned left">
  <a href="/news/2016/graphics/debian-tweet-ilovefs.jpg">
    <img width="100%" alt="Debian duke u dërguar kontribuesve dhe përdoruesve të vet dashuri" src="/news/2016/graphics/debian-tweet-ilovefs_thumb.jpg" />
  </a>
  <footer>
    <p>Debian duke u dërguar kontribuesve dhe përdoruesve të vet dashuri</p>
  </footer>
</div>

<h2>Software-i i Lirë ngjan me dashurinë - kanë të përbashkët ndarjen me dikë dhe kujdesin për të</h2>


<p>Wikimedia Germany postoi një artikull në blog <a 
href="https://blog.wikimedia.de/2016/02/14/wir-lieben-freie-software-eine-homage/">ku
intervistoheshin nëpunës të tyre</a> rreth rolit dhe rëndësisë
së Software-it të Lirë dhe të ardhmes së tij, teksa <a 
href="https://digitalcourage.de/blog/2016/we-love-software-fuer-engagierte">Digitalcourage 
kartolinën e vet për Shën Valentinit ia dërgoi CiviCRM-së</a>, një projekt Software i Lirë
për administrim projektesh. 
<a 
href="https://md.freifunk.net/2016/02/firmware-0-34-freigegeben/">Bashkësia
Freifunk  në qytetin gjerman të Magdeburgut e etiketoi versionin e saj më të ri të
firmware-it me bazë OpenWRT, 0.34, si "#ilovefs"</a>. Ndërsa shoqata e studentëve
të Software-it të Lirë të Universitetit Jagiellonian të Krakovisë <a 
href="https://www.slimak.matinf.uj.edu.pl/ilovefs.en/">stolisën mjedise të universitetit,
pasqyruan mesazhe dashurie nga anëtarët e saj, dhe krijuan po ashtu
dy meme shumë të goditura</a>.</p>

<div style="max-width: 300px; width: 30%; clear: right;" class="captioned right">
  <a href="/news/2016/graphics/nicole-ebber-wikimedia-Ilovefs.jpg">
    <img width="100%" alt="Nicole nga Wikimedia e do Software-in e Lirë" src="/news/2016/graphics/nicole-ebber-wikimedia-Ilovefs_thumb.jpg" />
  </a>
  <footer>
    <p>Nicole nga Wikimedia e do Software-in e Lirë</p>
  </footer>
</div>

<div style="max-width: 300px; width: 30%; clear: left;" class="captioned left">
  <a href="/news/2016/graphics/cryptovalentine.jpg">
    <img width="100%" alt="Ftesa e FSF-së për t’u shndërruar në dhuratën e Shën Valentinit të njëri-tjetrin përmes kriptografisë" src="/news/2016/graphics/cryptovalentine.jpg" />
  </a>
  <footer>
    <p>FSF-ja <a href="http://www.fsf.org/blogs/community/encryption-probably-better-than-a-box-of-chocolates">i ftoi njerëzit për t’u shndërruar në dhuratën e Shën Valentinit të njëri-tjetrin përmes kriptografisë, </a> duke rregulluar komunikim privat dhe të fshehtëzuar përmes GnuPG-së.</p>
  </footer>
</div>


<p>Disa organizma dhe projekte të Software-it të Lirë e përkrahën fushatën tonë
dhe i bënë jehonë #ilovefs në mediat e parapëlqyera prej tyre. Opensource.com 
përfitoi nga rasti që <a 
href="https://opensource.com/life/16/2/i-love-free-software">të falënderonte moderatorët, gazetarët, këshilltarët e bashkësisë, dhe 
personat e panumërt që gjenden pas software-it të lirë</a>. <a 
href="https://dot.kde.org/2016/02/12/share-your-love-free-software">KDE e.V 
shprehu dashurinë e tij për "lirinë" te Software i Lirë</a> që përfshin gjithçka,
nga teknologjia deri te personat dhe dashamirësia shoqërore. #ilovefs u mbështet
edhe nga <a 
href="https://blog.documentfoundation.org/blog/2016/02/13/ilovefs/">The 
Document Foundation</a>, <a 
href="http://osb-alliance.de/news/i-love-free-software-tag-2016">Open Source 
Business Alliance</a>, <a 
href="http://luki.org/2016/02/am-14-februar-i-love-free-software-tag-2016/">LUKi</a>, 
<a href="https://kolab.org/group-blog/2016/01/26/feel-the-love/">Kolab 
Systems</a>, <a 
href="https://bits.debian.org/2016/02/ilovefs-2016.html">Debian</a>, dhe <a 
href="http://www.xfce.org/">Xfce</a>.</p>


<div style="max-width: 300px; width: 30%; clear: right;" class="captioned right">
  <a href="/news/2016/graphics/wikimedia-cake-ilovefs.jpg">
    <img width="100%" alt="DESCRIPTION" src="/news/2016/graphics/wikimedia-cake-ilovefs_thumb.jpg" />
  </a>
  <footer>
    <p>Wikimedia pruri një tortë të mrekullueshme për krejt kontribuesit e Software-it të Lirë</p>
  </footer>
</div>

<div style="max-width: 300px; width: 30%; clear: left;" class="captioned left">
  <a href="/news/2016/graphics/xfce-website-ilovefs.jpg">
    <img width="100%" alt="xfce-ja promovon #ilovefs në sajtin e vet" src="/news/2016/graphics/xfce-website-ilovefs_thumb.jpg" />
  </a>
</div>

<p>#ilovefs u shfaq gjithashtu në <a 
href="https://www.linuxvoice.com/coming-up-i-love-free-software-day/">LinuxVoice</a>, 
te <a 
href="http://www.pro-linux.de/news/1/23231/i-love-free-software-day-2016-angekuendigt.html">sajti
në gjermanisht për lajme nga Software-i i Lirë pro-linux.de</a>, në <a 
href="http://www.toolinux.com/Dites-Je-t-aime-aux-logiciels">frëngjisht te 
toolinux.com</a>, <a href="http://itwadi.com/node/2922">në arabisht te 
itwadi.com</a>, <a href="http://www.libreitalia.it/ilovefs/">në italisht te
LibreItalia</a>, dhe <a 
href="http://windtux.com/manana-la-free-software-foundation-estara-llevando-a-cabo-la-campana-ilovefs">spanjisht
te windtux.com</a>, si dhe në <a 
href="http://www.kdeblog.com/ilovefs-i-love-software-libre.html">blogun 
e KDE-së</a>.</p>


<p>Nuk mbetën pas as politikanët. <a 
href="https://twitter.com/Senficon/status/698831610955825152">Eurodeputetja
Julia Reda i dërgoi dashuri Videolan VLC-së</a>, dhe <a 
href="https://gruen-digital.de/2016/02/we-free-software-3/">partia gjermane e të Gjelbërve
shpjegoi pse e përkrahin Software-in e Lirë</a>, përveç se falënderuan
zhvilluesit e Software-it të Lirë.</p>

<div style="max-width: 600px; width: 30%; clear: left;" class="captioned left">
  <a href="/news/2016/graphics/reda-ilovefs.gif">
    <img width="100%" alt="DESCRIPTION" src="/news/2016/graphics/reda-ilovefs.gif" />
  </a>
  <footer>
    <p>Julia Reda në videon e saj për VLC-në</p>
  </footer>
</div>

<h2>Kjo s’është e tëra!</h2>  

<div style="max-width: 300px; width: 30%; clear: right;" class="captioned right">
  <a href="/news/2016/graphics/arabic-post-ilovefs.jpg">
    <img width="100%" alt="#ilovefs u përmend gjithashtu në blogje në arabisht" src="/news/2016/graphics/arabic-post-ilovefs_thumb.jpg" />
  </a>
  <footer>
    <p>#ilovefs u përmend gjithashtu në blogje në arabisht</p>
  </footer>
</div>

<p>Dashuria për Software-in e Lirë nuk është kurrë e bollshme. <a 
href="https://twitter.com/WikimediaDE/status/698778907961597952">Torta</a>, <a 
href="https://twitter.com/MarcoAlici/status/698940864178098176/photo/1">zemra
3D</a>, <a href="http://powell.chaos-bodensee.de/?p=2892">punë grafike
mbresëlënëse</a>, <a 
href="https://www.instagram.com/p/BBxt95yE_sX/?taken-by=kattascha">foto
të ëmbla</a>, meme dhe dhurata plot frymë krijuese, aktivizëm 
Software-i të Lirë, <a 
href="http://puppydev.com/2016-02-14/my-love-letter-to-free-software">letra
dashurie</a>, <a 
href="https://linuxuserinside.wordpress.com/2016/02/13/i-love-free-software-day-2016/">kartolina
të bëra vetë</a> dhe <a href="http://grisebouille.net/i-love-free-software">seri
karikaturash shpotitëse</a>, tok me email-e të panumërt plot pusulla falënderimi persona
për zhvillues individual që s’i ndjekim dot të tëra (ngaqë s’jemi NSA-ja de). Dashurinë për
Software-in e Lirë e ndjeje ngado në rruzull dhe shpresojmë që shumë nga falënderimet
të kenë mbërritur te dhe të nxisin për më tej krejt kontribuesit te Software-i i Lirë.</p>


<h2>Mos t’ju vijë turp, pranojeni dashurinë tuaj për Software-in e Lirë - mbajeni shënim datën për vitin e ardhshëm!</h2>

<p>Duam të falënderojmë krejt pjesëmarrësit në #ilovefs për mirënjohjen e tyre 
ndaj punës dhe përkushtimit të madh të individëve pas Software-it të Lirë,
ditën kur ne kremtojmë dashurinë. I vini shenjë datës, 14 Shkurt, për vitin tjetër,
për t’u shprehur mirënjohjen atyre që s’përmendën këtë herë. Ju nxisim gjithashtu
që faleminderit të thoni kurdo që ju duket e përshtatshme.</p>

<div style="max-width: 600px; width: 40%; clear: left;" class="captioned left">
  <a href="/news/2016/graphics/ilovefs_snow3.jpg">
    <img width="100%" alt="Florian Snow me një mesazh dashurie për Software-in e Lirë" src="/news/2016/graphics/ilovefs_snow3_thumb.jpg" />
  </a>
</div>

</body>

<tags>
  <tag>front-page</tag>
  <tag content="E dua Software-in e Lirë">ilovefs</tag>
</tags>
</html>
