<?xml version="1.0" encoding="UTF-8"?>
<html newsdate="2013-11-07">
  <head>
    <title>Rockstar εναντίον Google: Τα διπλώματα ευρεσιτεχνίας (πατέντες) λογισμικού ως άδεια για κουρσάρους</title>
  </head>
  
  <body>
    <h1>Rockstar εναντίον Google: Τα διπλώματα ευρεσιτεχνίας (πατέντες) λογισμικού ως άδεια για κουρσάρους</h1>

	<p newsteaser="yes">Η Rockstar, μια κοινοπραξία εταιρειών που 
σχηματίστηκε για να περισυλλέξει ορισμένα διπλώματα ευρεσιτεχνίας 
που ετέθησαν προς πώληση κατά τη διαδικασία διάλυσης της Nortel, 
<a href="http://arstechnica.com/tech-policy/2013/10/patent-war-goes-nuclear-microsoft-apple-owned-rockstar-sues-google/">υπέβαλε αγωγή στην</a> Google 
και σε άλλες εταιρείες για επτά από αυτές τις πατέντες.</p>
	
<p>Το FSFE είχε εκφράσει σοβαρές ανησυχίες και 
<a href="https://fsfe.org/campaigns/swpat/nortel.en.html">είχε προειδοποιήσει
</a> τις ρυθμιστικές αρχές του ανταγωνισμού ακριβώς για αυτό το συγκεκριμένο 
σενάριο, τον Δεκέμβριο του 2011. Προηγουμένως, το Αμερικανικό Υπουργείο 
Δικαιοσύνης είχε επιβάλει όρια σε μια άλλη, παρόμοια δοσοληψία: Η εξαγοράζουσα 
εταιρεία λογισμικού Novell χρειάστηκε να αποδεχθεί όρια στο χαρτοφυλάκιο 
λογισμικού, για το τι μπορούσε να κάνει με εκείνα τα διπλώματα ευρεσιτεχνίας. 
Ειδικότερα, παρεμποδίστηκαν στο να τα χρησιμοποιούν κατά του Ελεύθερου 
Λογισμικού.</p>

<p>Όταν, όμως η Rockstar αγόρασε τις πατέντες της Nortel, τα πράγματα ήταν 
διαφορετικά. Οι όποιες υποσχέσεις, αν υπήρξαν, που η Αμερικανική ρυθμιστική 
αρχή του ανταγωνισμού κατάφερε να αποσπάσει από τις εταιρείες που αποτελούσαν 
την Rockstar - Microsoft, Apple, RIM, Ericsson, και Sony - ήταν σαφώς 
αναποτελεσματικές. Λέγεται μέχρι και ότι ο Εκτελεστικός Διευθυντής (CEO) 
της Rockstar <a href="http://arstechnica.com/tech-policy/2013/10/patent-war-goes-nuclear-microsoft-apple-owned-rockstar-sues-google/">δήλωσε δημόσια ότι</a>
δεν αισθάνεται ότι δεσμεύεται από οποιεσδήποτε τέτοιες δεσμεύσεις. 
Το αποτέλεσμα είναι μια πλήρως προβλέψιμη νομική διαμάχη, όπου μια ενδιάμεση 
εταιρεία βιτρίνας (proxy) χρησιμοποιεί γενικής φύσεως, υπερ-διευρυμένες 
πατέντες, για να βλάψει έναν ανταγωνιστή.</p>

<p>«Τα διπλώματα ευρεσιτεχνίας λογισμικού, στην καλύτερη των περιπτώσεων, 
αποτελούν έναν σοβαρό επιχειρηματικό κίνδυνο», λέει ο Carlo Piana, ο 
Νομικός Σύμβουλος του FSFE. «Σε έντονα ανταγωνιστικές αγορές, όπως εκείνη των 
κινητών/φορητών συσκευών, είναι ουσιαστικά μια άδεια για κουρσάρους».</p>

<p>Αυτή η περίπτωση υπογραμμίζει την ανάγκη για τις ρυθμιστικές αρχές 
να παρακολουθούν στενά τις συναλλαγές πατεντών, και να αναλύουν προσεκτικά 
τις επιπτώσεις τους. Οι νομικές αγωγές σαν αυτή, στραγγαλίζουν την καινοτομία 
και επιβάλλουν ένα ιδιωτικό φόρο σε παραγωγικές εταιρείες.</p>

  </body>
  <tags>
    <tag>front-page</tag>
    <tag>software-patents</tag>
  </tags>
  <timestamp/>
</html>
<!--
Local Variables: ***
mode: xml ***
End: ***
-->
