<?xml version="1.0" encoding="utf-8"?>
<html newsdate="2023-07-24">
<version>1</version>

<head>
  <title>YH4F: via le mani dalle tastiere!</title>
</head>

<body>

<h1>YH4F: via le mani dalle tastiere!</h1>

<p>La seconda edizione di Youth Hacking 4 Freedom, il concorso di hacking 
per giovani Europei, è appena finita. Durante gli ultimi sei mesi, i 
partecipanti hanno sviluppato il loro progetto personale 
di Software Libero.</p>

<figure>
     <img src="https://pics.fsfe.org/uploads/original/3f/12/898d5df0d133996094da93e2472e.jpg" alt="Foto di un portatile con schermata che mostra codice sorgente"/>
       </figure>

<p>Circa 70 giovani da tutta Europa si sono iscritti alla nuova edizione 
del <a href="/activities/yh4f/index.html">Youth Hacking 4 Freedom</a>, 
un concorso per adolescenti europei per sviluppare le proprie capacità 
di programmazione e vincere fantastici premi in denaro.
</p>

<p>Questa seconda edizione, <a href="/news/2023/news-20230220-01.html">che è iniziata lo scorso gennaio</a>, 
è stata corredata da una nuova attività: durante gli incontri mensili, i 
partecipanti hanno avuto la possibilità di discutere i loro problemi 
tecnici e di avere qualche dritta da diversi esperti di Software Libero. 
Questi incontri sono stati anche un modo per rimanere in contatto e un 
modo per sostenersi l'un l'altro, promuovendo uno dei principi del 
Software Libero: la creazione di comunità. Questi incontri aperti e su 
base volontaria hanno permesso a coloro che hanno partecipato di parlare 
e legare tra di loro in gruppi più piccoli.</p>

<blockquote><italic>«Gli incontri mensili offrono l'opportunità di parlare e 
relazionarsi con altri partecipanti e hanno contribuito a formare 
amicizie durante il concorso. È stato bello vedere come questi incontri 
siano stati ben accolti dai partecipanti. Ed è un'esperienza molto 
gratificante poter aiutare i giovani di tutta Europa a trovare altri 
appassionati di Software Libero!»,</italic> <em> racconta Bonnie 
Mehring, responsabile del progetto YH4F.</em>
</blockquote>


<p>Dopo sei mesi di intenso lavoro di programmazione, adesso è il turno 
della <a href="/activities/yh4f/jury.html">giuria di YH4F </a> che dovrà 
valutare i progetti sottoposti dai partecipanti. La giuria è composta da 
professionisti del Software Libero con diverse formazioni e competenze 
tecnologiche, che esamineranno i progetti nelle prossime settimane 
prendendo in considerazione diversi criteri come l'originalità 
dell'idea, la creatività del progetto e la qualità del codice.</p> 

<p>Nel primo turno delle votazioni la giuria deciderà quali dei progetti 
presentati potrebbero essere considerati per uno dei premi in denaro. 
Poi gli autori di questi progetti saranno invitati per un’intervista 
online per presentare il proprio progetto e rispondere alle domande 
della giuria. Successivamente la giuria deciderà a chi assegnare i 
premi.</p>

<h3>Bruxelles è in trepida attesa!</h3> 
<p>I vincitori saranno annunciati in base ai punteggi assegnati dai 
giudici, e i premi saranno assegnati alla cerimonia di premiazione YH4F 
a Bruxelles a metà ottobre, alla quale saranno invitati tutti i 
vincitori per un fine settimana completamente spesato.</p> 

<p>Sei vincitori riceveranno premi in denaro che vanno da 4'096 € a 1'024 
€, in una cerimonia dove interverrano i migliori relatori esperti di 
Software Libero.</p>

<p><strong>Controlla gli aggiornamenti delle nostre prossime news per conoscere i fantastici progetti di quest'anno e i vincitori!</strong></p>

</body>
	
<tags>
	 <tag key="front-page"/>
	 <tag key="yh4f">Youth Hacking 4 Freedom</tag>
	 <tag key="education">Istruzione</tag>
	 </tags>


<image url="https://pics.fsfe.org/uploads/original/3f/12/898d5df0d133996094da93e2472e.jpg" alt="Foto di un portatile con schermata che mostra codice sorgente"/>

<translator>Francesca Indorato e Luca Bonissi</translator>
</html>
