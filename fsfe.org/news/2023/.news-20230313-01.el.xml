<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2023-03-13">
    <title>Η Ελλάδα υιοθετεί νέους κανόνες σχετικά με την Ελεύθερη Επιλογή Δρομολογητή</title>
    <body>
      <p>
  Ο ελληνική νομοθετική αρχή υιοθέτησε νέους κανόνες για την εισαγωγή της 
  Ελεύθερης Επιλογής Δρομολογητή στη χώρα. Από το 2021, το FSFE 
  δουλεύει με υπεύθυνους χάραξης πολιτικής για να προστατεύσει τα 
  συμφέροντα των χρηστών. Διάφορες εταιρίες της κοινωνίας των πολιτών 
  και του κλάδου υποστήριξαν το FSFE και συνέβαλαν θετικά στον νέο 
  νόμο.  
</p>
    </body>
    <body-complete>

<h1>Η Ελλάδα υιοθετεί νέους κανόνες σχετικά με την Ελεύθερη Επιλογή Δρομολογητή</h1>

<p>
  Ο ελληνική νομοθετική αρχή υιοθέτησε νέους κανόνες για την εισαγωγή της 
  Ελεύθερης Επιλογής Δρομολογητή στη χώρα. Από το 2021, το FSFE 
  δουλεύει με υπεύθυνους χάραξης πολιτικής για να προστατεύσει τα 
  συμφέροντα των χρηστών. Διάφορες εταιρίες της κοινωνίας των πολιτών 
  και του κλάδου υποστήριξαν το FSFE και συνέβαλαν θετικά στον νέο 
  νόμο.  
</p>


<figure>
      <a href="https://umap.openstreetmap.fr/en/map/router-freedom-tracker_581123#4/53.12/18.37">
      <img src="https://pics.fsfe.org/uploads/big/07dc0f987728eae33777eebd53e6cc0e.png" alt="Router Freedom Monitoring Map"/>
      </a>
      <figcaption>Η Ελλάδα συμπεριλαμβάνεται στη λίστα με τις χώρες που νομοθετούν την Ελεύθερη Επιλογή Δρομολογητή. Δες εδώ την κατάσταση στην χώρα σου.</figcaption>
</figure>


<p>
  Οι δρομολογητές και τα μόντεμ είναι πύλες προς το Διαδίκτυο. Όπως και 
  με κάθε άλλη <a href="/activities/deviceneutrality/#general-purpose-computer-free-software">ψηφιακή 
  συσκευή</a>, οι καταναλωτές θα πρέπει να μπορούν να έχουν ελευθερία 
  επιλογής για ένα τόσο σημαντικό κομμάτι του εξοπλισμού τους. Για τη 
  θεμελίωση αυτού του δικαιώματος, η νομοθεσία περί τηλεπικοινωνιών 
  στην ΕΕ περνάει από πολύπλοκες νομοθετικές μεταρρυθμίσεις από το 
  2018. Η διαδικασία ήταν  <a href="/news/2020/news-20200601-01">αργή, 
  βρίσκοντας εμπόδια σε πολλές λεπτομέρειες</a>. <a href="https://umap.openstreetmap.fr/en/map/router-freedom-monitoring-tool_581123">Δεν 
  έχουν θέσει όλες οι χώρες της ΕΕ</a> ως προτεραιότητα την Ελεύθερη 
  Επιλογή Δρομολογητή. Η Ελλάδα, από την άλλη πλευρά, ασχολείται με το 
  θέμα εδώ και αρκετά χρόνια και βρίσκεται πλέον στον κατάλογο των 
  ευρωπαϊκών χωρών που ρυθμίζουν τον τρόπο με τον οποίο οι χρήστες 
  μπορούν να χρησιμοποιούν τους δικούς τους δρομολογητές και μόντεμ για 
  να συνδέονται στο Διαδίκτυο.
</p> 

<h2>Δύο χρόνια δράσης και συνεργασίας</h2>

<p>
  Στα τέλη του 2020, η Ελληνική Επιτροπή Τηλεπικοινωνιών και 
  Ταχυδρομείων (ΕΕΤΤ) ξεκίνησε τη μεταρρύθμιση του νόμου περί 
  τηλεπικοινωνιών για τον καθορισμό νέων προτύπων για την Ελευθερία 
  Επιλογής Δρομολογητή. Τον Απρίλιο του 2021, το FSFE <a href="/news/2021/news-20210505-01">συντόνισε μια συμμαχία</a> με 
  διάφορες οργανώσεις της κοινωνίας των πολιτών και εκπροσώπους του 
  κλάδου για να συμβάλει στη δημόσια διαβούλευση της ΕΕΤΤ σχετικά με 
  τον νέο κανονισμό. Εκείνη την περίοδο, υποστηρίξαμε το προκαταρκτικό 
  πόρισμα της ρυθμιστικής αρχής ότι η Ελευθερία Επιλογής Δρομολογητή θα 
  ήταν πλήρως συμβατή με την ελληνική νομοθεσία και δεν θα προκαλούσε 
  περιορισμούς στην αγορά ή προβλήματα διαλειτουργικότητας.
</p>

<p>
  Τον Απρίλιο του 2022, η ΕΕΤΤ δημοσίευσε το πρώτο σχέδιο του 
  κανονισμού. Ωστόσο, στην πρόταση, η ρυθμιστική αρχή <a href="/news/2022/news-20220628-01">εξαίρεσε το δίκτυο οπτικών ινών 
  (FTTH)</a>, μια απόφαση που δυστυχώς μπορεί να επηρεάσει αρνητικά τα 
  δικαιώματα των χρηστών. Το FSFE υπέβαλε μια ολοκληρωμένη ανάλυση 
  σχετικά με τους λόγους για τους οποίους η Ελευθερία Επιλογής 
  Δρομολογητή θα πρέπει να περιλαμβάνει την οπτική ίνα και γιατί είναι 
  απαραίτητο να επιτευχθεί ισορροπία μεταξύ των δικαιωμάτων των Παρόχων 
  Υπηρεσιών Διαδικτύου και των δικαιωμάτων των χρηστών. Τα επιχειρήματα 
  του FSFE υποστηρίχθηκαν από την ίδια συμμαχία οργανώσεων και ομάδα 
  εθελοντών.
</p> 

<p>
  Αυτόν τον μήνα, τον Μάρτιο του 2023, η ΕΕΤΤ υιοθέτησε την τελική 
  έκδοση του κανονισμού που <a href="https://www.eett.gr/wp-content/uploads/2023/01/AP1058-011-020.pdf">ρυθμίζει 
  την Ελευθερία Επιλογής Δρομολογητή στη χώρα</a>. Ο νέος κανόνας 
  επιβεβαιώνει την ελευθερία επιλογής τερματικού εξοπλισμού για όλες 
  τις τοπολογίες δικτύων εκτός από τις οπτικές ίνες. Η ρυθμιστική αρχή 
  υιοθέτησε μια πιο αυστηρή προσέγγιση για το FTTH και αποφάσισε να 
  διατηρήσει τον εξοπλισμό οπτικού δικτύου (ONT) στην αρμοδιότητα των 
  παρόχων. Συνεπώς, αν και η ρυθμιστική αρχή επιτρέπει στους χρήστες να 
  αιτούνται τον διαχωρισμό του ONT από τους δρομολογητές, εντούτοις 
  τους περιορίζει από το να συνδέουν τον δικό τους δρομολογητή οπτικών 
  ινών απευθείας στο δίκτυο.
</p>


<h2>Το μέλλον αφήνει περιθώρια βελτίωσης για τον νόμο με επαγρύπνηση για τυχόν παραβιάσεις του</h2>

<p>
  Αναγνωρίζουμε τις προσπάθειες που έχει καταβάλει ο Έλληνας νομοθέτης 
  τα τελευταία χρόνια για τη νέα ρύθμιση. Ο νομοθέτης ακολούθησε καλές 
  πρακτικές για τη διαφανή και συμμετοχική νομοθέτηση, εμπλέκοντας 
  διάφορα ενδιαφερόμενα μέρη στη δημόσια διαβούλευση και επικοινωνώντας 
  μαζί τους με συνέπεια.
</p> 

<p>
  Λυπούμαστε, ωστόσο, που η EETT αποφάσισε να εξαιρέσει τα δίκτυα 
  οπτικών ινών από την Ελευθερία Επιλογής Δρομολογητή. Παρόλο που η 
  ρυθμιστική αρχή επιτρέπει στους χρήστες να διαχωρίσουν τον 
  δρομολογητή από το ONT, άλλες ευρωπαϊκές χώρες, όπως η  <a href="/news/2021/news-20210629-01">Φινλανδία</a>, η <a href="/news/2021/news-20210805-01">Ολλανδία</a>, και πιθανότατα <a href="/news/2022/news-20221215-01">το Βέλγιο</a>, έχουν θέσει 
  υψηλότερα πρότυπα, επιτρέποντας στους καταναλωτές να συνδέσουν τον 
  δρομολογητή οπτικών ινών απευθείας στο δημόσιο δίκτυο.
</p>

  <figure>
    <img src="https://pics.fsfe.org/uploads/big/48324e598fb3d81f1b72e387d1cc459f.png" alt="Picture with types of soft and hard violations by ISPs."/>
      <figcaption>
        Ακόμη και με την Ελεύθερη Επιλογή Δρομολογητή κατοχυρωμένη, οι 
        πάροχοι ίντερνετ μπορούν ακόμη να παραβούν τους κανόνες.
      </figcaption>
  </figure>

<p>
  Παρά τον συμβιβασμό αυτόν, οι Έλληνες καταναλωτές εξυπηρετούνται 
  καλύτερα από ένα σαφές πλαίσιο για την Ελευθερία Επιλογής 
  Δρομολογητή. Η νομική αβεβαιότητα λειτουργεί εις βάρος των 
  καταναλωτών, οι οποίοι έχουν πλέον σαφείς κανόνες για να διεκδικήσουν 
  τα δικαιώματά τους από τους Παρόχους Υπηρεσιών Διαδικτύου.
</p>

<p>
  Ενθαρρύνουμε τη ρυθμιστική αρχή να λάβει μέτρα για την 
  αποτελεσματικότητα των νέων κανόνων. Η ελευθερία επιλογής τερματικού 
  εξοπλισμού δεν είναι μόνο ένα τεχνικό ζήτημα, αλλά αποτελεί ένα 
  πολιτικό αίτημα και απαιτεί συνεχή παρακολούθηση των εμπορικών 
  πρακτικών των παρόχων. Ακόμη και σε χώρες με σαφείς κανόνες, οι 
  πάροχοι μπορούν να τους παραβιάζουν, ιδίως όταν:
</p>

<ul>
<li>
  Οι πελάτες απαγορεύεται από τη σύμβασή τους να χρησιμοποιούν τον 
  εξοπλισμό τους ή οι πάροχοι επιβάλλουν δυσανάλογα βάρη στους χρήστες 
  με ιδιωτικούς δρομολογητές.
</li>
<li>
  Οι πάροχοι δεν ενημερώνουν τους πελάτες για τα δικαιώματά τους όσον 
  αφορά τον τερματικό εξοπλισμό ή χειραγωγούν τους χρήστες υποσχόμενοι 
  καλύτερη εξυπηρέτηση αν χρησιμοποιούν τους δρομολογητές του παρόχου.
</li>
<li>
  Οι πάροχοι διαφημίζουν τους δρομολογητές τους ως τους μόνους 
  συμβατούς με το δίκτυο ή χρησιμοποιούν μη τυποποιημένα βύσματα ή 
  ιδιόκτητα πρωτόκολλα.
</li>
<li>
  Οι πάροχοι δεν παρέχουν στους χρήστες τα δεδομένα σύνδεσης στο 
  δημόσιο δίκτυο ή δεν παρέχουν καμία υποστήριξη στους πελάτες.
</li>
<li>
  Οι πάροχοι δεν προσφέρουν το ίδιο επίπεδο υπηρεσιών (π.χ. IPv6, εύρος 
  ζώνης, κλπ.) στους πελάτες που χρησιμοποιούν τον δικό τους 
  δρομολογητή.
</li>
</ul> 

<h2>Το έργο της κοινότητας απέδωσε καρπούς</h2>
<p>
  Το έργο του FSFE έχει ενισχυθεί από ένα καταπληκτικό δίκτυο 
  υποστηρικτών, εθελοντών και συνεργαζόμενων οργανισμών. Θα θέλαμε να 
  ευχαριστήσουμε τις οργανώσεις Ελεύθερου Λογισμικού <a href="https://gfoss.eu/">ΕΕΛΛΑΚ</a> και <a href="https://www.greeklug.gr/el/">GreekLUG</a>, την ομάδα ψηφιακών 
  δικαιωμάτων <a href="https://www.homodigitalis.gr/">Homo 
  Digitalis</a>, την ένωση δικτύων <a href="https://www.sarantaporo.gr/">Sarantoporo.gr</a>, τις ενώσεις 
  καταναλωτών <a href="http://www.kepka.org/">ΚΕ.Π.ΚΑ.</a> και <a href="https://ekpizo.gr/">Ε.Κ.ΠΟΙ.ΖΩ.</a>, τον εκπρόσωπο της 
  βιομηχανίας <a href="https://vtke.eu/">VTKE</a> και όλους τους <a href="https://wiki.fsfe.org/LocalGroups/Greece">Έλληνες εθελοντές</a> 
  μας για τη δέσμευση και τη συμμετοχή τους αυτά τα χρόνια με στόχο την 
  κοινωνική αλλαγή υπέρ των χρηστών στην Ελλάδα.
</p> 

  <figure>
    <img src="https://pics.fsfe.org/uploads/medium/44/29/2c6491a82b7267d5c2d3bea8775c.jpg" alt="There is no Router Freedom without Free Software"/>
  <figcaption>
    Δεν υπάρχει Ελεύθερη Επιλογή Δρομολογητή χωρίς Ελεύθερο Λογισμικό. 
    Έλα στις ομάδες εθελοντών μας και στήριξε την ελευθερία λογισμικού!
  </figcaption>

  </figure>


<h2>Ελεύθερη Επιλογή Δρομολογητή και Ουδετερότητα Συσκευών</h2>

<p>
  Η <a href="/activities/routers/routers">Ελεύθερη Επιλογή 
  Δρομολογητή</a> είναι το δικαίωμα που έχουν οι καταναλωτές 
  οποιουδήποτε Παρόχου Υπηρεσιών Διαδικτύου (ISP) να επιλέγουν και να 
  χρησιμοποιούν ένα ιδιωτικό μόντεμ και δρομολογητή αντί του εξοπλισμού 
  που παρέχει ο πάροχος. Η <a href="/activities/deviceneutrality/index">Ουδετερότητα Συσκευών</a> 
  προστατεύει τους χρήστες από περιορισμούς που εισάγουν διακρίσεις στο 
  Ελεύθερο Λογισμικό στις συσκευές τους. Με την Ελευθερία Επιλογής 
  Δρομολογητή, οι χρήστες μπορούν να εγκαταστήσουν προσαρμοσμένο 
  λειτουργικό σύστημα στον εξοπλισμό τους και να ασκούν έλεγχο στην 
  τεχνολογία που χρησιμοποιούν. <a href="/my.fsfe.org/donate">Παρακαλούμε γίνετε δωρητής του FSFE</a> — 
  θα βοηθήσετε να καταστεί δυνατή η μακροπρόθεσμη δέσμευση και η 
  επαγγελματική μας αφοσίωση στην υπεράσπιση των δικαιωμάτων των 
  ανθρώπων να ελέγχουν την τεχνολογία.
</p>

</body-complete>
    <image url="https://pics.fsfe.org/uploads/original/82/fc/adc66b468aa1eebfdf4f5ae146b8.png" alt="Greece is now in the row of countries regulating Router  Freedom."/>
    <link>/news/2023/news-20230313-01.html</link>
    <tags>
  <tag key="front-page"/>
  <tag key="routers">Ελεύθερη Επιλογή Δρομολογητή</tag>
  <tag key="deviceneutrality">Ουδετερότητα Συσκευών</tag>
  <tag key="gr">Ελλάδα</tag>
</tags>
  </news>
</newsset>
