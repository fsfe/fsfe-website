<?xml version="1.0" encoding="UTF-8"?>
<html newsdate="2020-02-12">
  <version>1</version>


<head>
    <title>Io amo il Software Libero - e tu?</title>
  </head>

  <body>

<h1>Io amo il Software Libero - e tu?</h1>

<p newsteaser="yes">Mentre stai leggendo, qualcuno da qualche parte
sta migliorando il codice di un Software Libero che usi. È da molto
ormai che il Software Libero è diventato di uso quotidiano per miliardi
di utenti, sebbene le persone che stanno dietro i rispettivi progetti
spesso rimangono nascoste: insieme vogliamo cambiare questa cosa. Il 14 febbraio
è la giornata "Io amo il Software Libero", un giorno per mostrare il tuo amore e
la tua ammirazione per il tuo Software Libero preferito e per chi contribuisce
a mantenerlo. Unisciti a noi!</p>

<p>Dietro le quinte di ogni progetto di Software Libero, c'è un team di
sviluppatori, traduttori, progettisti, e altri collaboratori. Queste sono le
persone che correggono gli errori, migliorano l'aspetto e l'utilizzo, e
forniscono aggiornamenti di sicurezza. Tutte costoro fanno un grande servizio
alla nostra società mettendo a disposizione di tutti il codice sorgente del
loro lavoro e garantendoci le quattro libertà. Giorno dopo giorno, moltissime
persone danno un contributo che non ha prezzo, e molte di loro lo fanno
volontariamente nel loro tempo libero. Ma quanto spesso le ringraziamo?</p>

<p>È appunto questo il motivo per cui celebrare l'annuale giornata <a
href="https://ilovefs.org">"Io amo il Software Libero"</a>. Il 14 febbraio,
gli utente del Software Libero di tutto il mondo mostrano la loro gratitudine
per un progetto a loro scelta. È semplice partecipare: basta scrivere un breve
messaggio di ringraziamento sul social network che usi con l'hashtag 
<strong>#ilovefs</strong>. Oppure scrivi una breve email ad un team di
sviluppatori. Il messaggio non deve essere complicato - anche un semplice
"grazie" sarà estremamente apprezzato.</p>

<figure>
  <img
    src="/picturebase/campaigns/ilovefs/2019-ilovefs-event-collage.jpg"
    alt="Persone che festeggiano IloveFS" />
  <figcaption>Utenti del Software Libero di tutto il mondo nella giornata #ilovefs</figcaption>
</figure>

<p>Utilizzi uno dei popolari programmi di Software Libero per navigare in 
Internet, scrivere le tue email e i tuoi documenti, o un sistema operativo
Software Libero? O c'è qualche progetto piccolo e meno conosciuto che
ti interessa personalmente? Tu solo deciderai a chi vuoi esprimere il tuo
apprezzamento in questo giorno. Se ti serve qualche ispirazione, puoi trovare
varie idee e suggerimenti alla pagina <a href="/campaigns/ilovefs/">Giornata 
"Io amo il Software Libero"</a>.</p>

<p>La giornata "Io amo il Software Libero" è un'importante tradizione per la
comunità del Software Libero. Più persone partecipano, meglio possiamo mostrare
quanto sia immensamente importante il Software Libero per la nostra società.
Prenditi un attimo di tempo questo venerdì 14 febbraio, e mostra il tuo amore
per il Software Libero!</p>

</body>

<tags>
  <tag key="front-page"/>
  <tag key="ilovefs">I Love Free Software</tag>
</tags>
</html>
