<?xml version="1.0" encoding="UTF-8"?>
<html newsdate="2025-03-31">
<version>1</version>

<head>
    <title>Chiediamo libertà di scelta del router per gli utenti Internet italiani!</title>
</head>

<body>

<h1>Chiediamo libertà di scelta del router per gli utenti Internet italiani!</h1>

<p>L'AGCOM deciderà se 
limitare o consolidare la Libertà del Router nel Paese. La FSFE si è 
impegnata attivamente in una coalizione di organizzazioni, sollecitando 
l'autorità a dare priorità alla protezione dei consumatori e a garantire 
il diritto degli utenti di utilizzare i propri router/modem nelle reti 
in fibra.</p>

<figure>
<img src="https://pics.fsfe.org/uploads/original/dd/45/902bb3260af45150cfff5974c6aa.jpg"
	  alt="illustration of a router with wings and the wifi sign on top of it"/>
</figure>

<p>Nel febbraio 2025, l'AGCOM, l'autorità per le garanzie nelle 
comunicazioni, ha avviato un processo normativo per stabilire se i 
consumatori avranno il diritto di scegliere e utilizzare i propri 
router/modem nelle reti in fibra (FTTx). La decisione prevede la 
delimitazione del confine tra la rete pubblica e la rete privata 
dell'utente finale, tecnicamente noto come “punto di terminazione della 
rete” (NTP). Nonostante l'Italia sia stata uno dei primi Paesi a 
introdurre formalmente la Libertà del Router nel 2018, da allora <a href="/news/2024/news-20241016-01.html">l'AGCOM 
ha introdotto una serie di eccezioni</a> che minano i diritti degli utenti 
finali, impattando negativamente sulle modalità con cui i consumatori 
utilizzano le proprie apparecchiature per connettersi alle reti in 
fibra.</p>


<h3>Nessuna necessità tecnologica di limitare la libertà delle apparecchiature terminali nelle reti in fibra ottica</h3>

<p>L'AGCOM ha aperto una consultazione pubblica chiedendo quali siano i pro 
e i contro della determinazione della posizione dell'NTP in modi che 
potrebbero consolidare la Libertà del Router o indebolire questo diritto 
degli utenti. La FSFE ha presentato la sua risposta (<a href="https://download.fsfe.org/routers/fsfe-agcom-en-25.pdf">EN</a>, <a href="https://download.fsfe.org/routers/fsfe-agcom-it-25.pdf">IT</a>), sostenendo che l'NTP deve essere designato nel punto fisico passivo in 
cui l'accesso alla rete pubblica di comunicazione elettronica fissa 
è fornito all'utente finale. Ciò significa libertà di router e modem 
per le reti in fibra.</p>

<figure>
<img src="https://pics.fsfe.org/uploads/big/6d6922a13499024cacf5c0872f0a65df.png"
  alt="Rappresentatione di un NTP"/>
</figure>

<p>Abbiamo evidenziato all'AGCOM che, negli ultimi anni, i regolatori di 
<a
href="/news/2021/news-20210629-01.html">Finalndia</a>, <a
href="/news/2021/news-20210805-01.html">Paesi Bassi</a>, <a
href="/news/2023/news-20231113-02.html">Belgio</a> e <a href="/news/2025/news-20250124-01.html">Germania</a> hanno analizzato l'argomento 
in modo molto dettagliato e non hanno riscontrato alcuna necessità 
tecnologica oggettiva (requisito richiesto dalla normativa europea per 
limitare la Libertà del Router) per le reti in fibra. Inoltre, abbiamo 
fornito all'autorità di regolamentazione prove esaurienti del nostro 
sondaggio sulla Libertà del Router, secondo cui i consumatori in Italia 
sono decisamente favorevoli alla Libertà del Router come elemento 
cruciale della neutralità della rete. Pertanto, abbiamo chiesto 
all'AGCOM di mantenere un approccio unificato alla regolamentazione 
delle apparecchiature terminali e di proteggere il diritto dei 
consumatori italiani di scegliere i propri dispositivi Internet.</p>

<figure>
<img src="https://pics.fsfe.org/uploads/medium/f70cb98666c2d374cb002de7074876e3.png"
  alt="infographic in Italian with a dark blue background, discussing Router Freedom. At the center, there is a circular element with a router icon and the question Why Router Freedom?. Four connected circular sections surround the center, each containing a different reason"/>
</figure>


<h3>Requisiti di certificazione limitano la Libertà del Router</h3>

<p>Come avevamo già avvertito nell'ottobre 2024, l'operatore storico in 
Italia, TIM, ha introdotto <a href="/news/2024/news-20241016-01.html"> procedure di certificazione</a> per i router in 
fibra all'ingrosso nel mercato italiano, creando barriere all'ingresso 
nel mercato, limitando la scelta dei consumatori e, in ultima analisi, 
minando la neutralità della rete. Abbiamo esortato l'AGCOM a spingere 
gli operatori del settore a esplorare modi alternativi per coprire i 
costi di certificazione senza scaricare l'onere sui consumatori. Invece 
di misure restrittive, dovrebbero essere promossi schemi di 
certificazione volontari e non discriminatori che si allineino a 
standard riconosciuti a livello internazionale per garantire una 
concorrenza leale e la neutralità tecnologica.</p>

<h3>Insieme alla nostra comunità italiana: uno sforzo comune la Libertà del Router</h3>

<p>Durante l'intero processo, la FSFE è stata supportata da una rete di 
stakeholder che spazia da volontari esperti, gruppi di utenti Linux, 
maker spaces, organizzazioni di consumatori e rappresentanti 
dell'industria. Abbiamo attivato singoli individui e organizzazioni 
amiche per partecipare alla consultazione e far sentire la loro voce a 
favore della Liberà del Router Siamo grati a tutte queste persone che ci 
sostengono e si impegnano in procedure tecniche e legali così complesse 
in difesa dei consumatori.</p>

<p>Se sei in Italia e vuoi unirti al nostro movimento, scopri <a href="/contribute/contribute.html">come puoi sostenere la nostra causa!</a></p>

<h3>Materiale addizionale</h3>
<p>Contributo della FSFE alla consultazione pubblica AGCOM in <a href="https://download.fsfe.org/routers/fsfe-agcom-it-25.pdf">Italiano</a> ed in <a href="https://download.fsfe.org/routers/fsfe-agcom-en-25.pdf">Inglese</a></p>

<banner><module id="banner-router-freedom" /></banner>

</body>
	
<tags>
<tag key="news">News</tag>
<tag key="front-page"/>
<tag key="routers">Libertà del Router</tag>
<tag key="it">Italia</tag>
<tag key="deviceneutrality">Neutralità del dispositivo</tag>
</tags>
		
<discussion href="https://mastodon.social/@fsfe//114256894318674530"/>

<image url="https://pics.fsfe.org/uploads/medium/f70cb98666c2d374cb002de7074876e3.png"
  alt="infographic in Italian with a dark blue background, discussing Router Freedom. At the center, there is a circular element with a router icon and the question Why Router Freedom?. Four connected circular sections surround the center, each containing a different reason"/>
	  
</html>
