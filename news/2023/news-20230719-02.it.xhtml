<?xml version="1.0" encoding="UTF-8"?>
<html newsdate="2023-07-19">
<version>1</version>

<head>
  <title>Il Parlamento Europeo intende ampliare la partecipazione al Consiglio Europa interoperabile</title>
</head>

<body>

<h1>Il Parlamento Europeo intende ampliare la partecipazione al Consiglio Europa interoperabile</h1>

<p>La Commissione del Parlamento UE responsabile per la Legge Europa 
Interoperabile ha approvato oggi la sua posizione finale. È un passo  
avanti verso un Consiglio per l'Europa interoperabile più inclusivo, 
mentre vengono introdotti indicatori più chiari e statistiche per 
monitorare il suo progresso. Questa posizione deve essere mantenuta 
durante la prossima discussione.</p>

<figure>
     <img src="https://pics.fsfe.org/uploads/medium/5a/a0/d4703ab70fffd88c6bedf3a838b8.jpg"
       alt="Manifesto del Parlamento Europeo con le parole Parlamento Europeo scritto in differenti lingue dell'UE"/>
       </figure>

<p>Oggi la commissione per l'industria, la ricerca e l'energia (Committee 
on Industry, Research and Energy, ITRE) ha votato sul suo testo finale 
per la normativa su un'Europa interoperabile (Interoperable Europe Act, 
IEA), che migliora la proposta della Commissione. Il Parlamento Europeo 
ha introdotto la possibilità per le parti interessate di rilievo di 
partecipare con lo status di osservatore alle riunioni e alle attività 
del Consiglio per l'Europa interoperabile, includendo tra questi anche 
la comunità del Software Libero.</p>

<p><a href="/news/2023/news-20230323-02.html">Il Parlamento EU ha anche 
seguito la nostra richiesta</a> suggerendo l'introduzione di obiettivi e 
statistiche più chiari, che consentiranno di valutare e misurare 
adeguatamente i progressi delle attività che rientrano nella presente 
normativa, in modo particolare quando si tratta di monitorare l'uso e 
l'adozione di soluzioni di Software Libero tra le pubbliche 
amministrazioni.</p>

<blockquote>
<italic>«L'inclusione nel Consiglio per l'Europa interoperabile delle 
parti interessate di rilievo e di esperti, come la comunità del Software 
Libero, deve far parte del testo finale della legge sull'Europa 
interoperabile. È inoltre necessario istituire procedure di monitoraggio 
e di valutazione adeguate per migliorare e adattare l'interoperabilità 
dell'Europa sul lungo termine. Chiediamo quindi al Parlamento Europeo, 
in particolare al relatore Ivars Ijabs, di salvaguardare la propria 
posizione durante il prossimo trilogo [</italic><a 
href="https://eur-lex.europa.eu/legal-content/IT/TXT/HTML/?uri=LEGISSUM:trialogue">discussione 
tra Parlamento, 
Consiglio e Commissione</a>] e di non consentire alcun passo 
indietro», <em>riferisce Lina Ceballos, project manager delle policy della FSFE.</em>
</blockquote>


<p>La commissione ITRE ha anche votato con una larga maggioranza per 
entrare nei negoziati interistituzionali. Ciò significa che il 
Parlamento Europeo deve ora difendere la sua posizione e assicurarla nel 
testo finale che sarà discusso insieme al Consiglio e alla Commissione 
europei nelle prossime settimane. È di estrema importanza tenere 
presente che <a href="/news/2023/news-20230623-01.html">l'ultimo testo 
di compromesso del Consiglio ostacola l'inclusione delle parti rilevanti 
interessate</a> nella struttura gestionale di questa legge.
</p>
</body>
	
<tags>
	 <tag key="front-page"/>
	 <tag key="european-parliament">Parlamento Europeo</tag>
	 <tag key="policy">Politiche pubbliche europee</tag>
	 <tag key="european-union">Unione Europea</tag>
	 <tag key="IEA">Legge Europa interoperabile</tag>
	</tags>


<discussion href="https://community.fsfe.org/t/1052"/>  
<image url="https://pics.fsfe.org/uploads/medium/5a/a0/d4703ab70fffd88c6bedf3a838b8.jpg"
       alt="Manifesto del Parlamento Europeo con le parole Parlamento Europeo scritto in differenti lingue dell'UE"/>


<translator>Francesca Indorato e Luca Bonissi</translator>
</html>

 
           
