<?xml version="1.0" encoding="UTF-8"?>
<html newsdate="2013-06-25">

	<head>
		<title>Η Ευρωπαϊκή Επιτροπή λέει στους Δημόσιους φορείς να απελευθερωθούν από το κλείδωμα (lock-in)</title>
	</head>
	
	<body>
	
		<h1>Η Ευρωπαϊκή Επιτροπή λέει στους Δημόσιους φορείς να απελευθερωθούν από το κλείδωμα (lock-in)</h1>
	
		<p newsteaser="yes">Σε μια Ανακοίνωση που δημοσιεύθηκε σήμερα, η Ευρωπαϊκή Επιτροπή παροτρύνει τους δημόσιους φορείς να απελευθερωθούν από το κλείδωμα σε έναν προμηθευτή για τα συστήματα πληροφορικής τους. Η Επιτροπή θέλει τους δημόσιους οργανισμούς να στηρίζονται πάνω σε πρότυπα, όταν αγοράζουν λογισμικό, παρά πάνω σε εμπορικά ονόματα προϊόντων (brand names) και σε ιδιοκτησιακή τεχνολογία.</p>
		
		<p>Στην ανακοίνωσή της που έχει τίτλο <a href="http://europa.eu/rapid/press-release_IP-13-602_el.htm">"Κατά του κλειδώματος (lock-in)"</a>, η Επιτροπή τονίζει πως οι δημόσιοι φορείς ξοδεύουν άσκοπα 1.1 δισεκατομμύρια Ευρώ τον χρόνο, διότι δεν επιτρέπουν περισσότερο ανταγωνισμό μεταξύ των προμηθευτών τους. Η Επιτροπή παραθέτει μελέτες που λένε πως το 16% των δημόσιων προμηθειών αναφέρονται σε εμπορικά ονόματα προϊόντων (brand names). Σύμφωνα με την Ανακοίνωση, τα κόστη των συμβολαίων πληροφορικής πέφτουν κατά 9% όταν οι δημόσιοι φορείς καταφέρουν να διπλασιάσουν τον αριθμό των εταιρειών που υποβάλλουν προσφορά για τέτοια συμβόλαια.</p>
		
		<p>"Οι δημόσιοι οργανισμοί σπαταλούν πάνω από ένα δισεκατομμύριο Ευρώ κάθε έτος σε συστήματα που είναι μαύρα κουτιά για αυτούς, εμποδίζοντας τις εταιρείες Ελεύθερου Λογισμικού να προσφέρουν τις υπηρεσίες τους. Αυτό πρέπει να σταματήσει," λέει ο Karsten Gerloff, πρόεδρος του Ευρωπαϊκού Ιδρύματος Ελεύθερου Λογισμικού (FSFE). "Αν βασιστούν στα <a href="https://fsfe.org/activities/os/def.el.html">Ανοικτά Πρότυπα</a> σημαίνει ότι τα χρήματα των φορολογουμένων θα ξοδεύονται πιο αποτελεσματικά και σε πιο καινοτόμες λύσεις."</p>
		
		<p>Σε μια έρευνα του 2011 που αναφέρεται στην Ανακοίνωση, το 50% των δημόσιων φορέων δήλωσαν ότι δεν διέθεταν την πείρα και τη γνώση για να αποφασίσουν τι πρότυπα θα έπρεπε να ζητήσουν. Η Επιτροπή προτίθεται να απαντήσει παρέχοντας καθοδήγηση και προωθώντας τις καλύτερες πρακτικές. Λέει, επίσης, ότι θα χρησιμοποιήσει την ίδια προσέγγιση για να βελτιώσει τις δικές της πρακτικές, τις οποίες το FSFE είχε <a href="https://fsfe.org/news/2010/news-20101207-01.el.html">κριτικάρει στο παρελθόν</a>.</p>

		<p>"Ευελπιστούμε να δούμε την Ευρωπαϊκή Επιτροπή να δείχνει το δρόμο και να ανοίγει τα δικά της συστήματα επιφάνειας εργασίας στον ανταγωνισμό από διαφορετικούς προμηθευτές", λέει ο Gerloff.</p>
		
		<p>Παρόλο που διάφορα Ευρωπαϊκά κράτη-μέλη έχουν, ήδη, προοδευτικές πολιτικές για την προκήρυξη διαγωνισμών προμήθειας, που είναι βασισμένες σε Πρότυπα, αυτές έχουν αξία μόνο στο βαθμό που υλοποιούνται πραγματικά. Το FSFE προσβλέπει στην υποστήριξη της Επιτροπής και των δημόσιων οργανισμών, παντού ανά την Ευρώπη, για τη μετάβασή τους σε πρακτικές προκήρυξης προμηθειών που να βασίζονται σε Πρότυπα.</p>
	</body>
 
	<tags>
		<tag>front-page</tag>  
		<tag>procurement</tag>
		<tag>eu</tag>
	</tags>

</html>

<!--
Local Variables: ***
mode: xml ***
End: ***-->
