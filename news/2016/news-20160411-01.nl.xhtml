<?xml version="1.0" encoding="UTF-8"?>

<html newsdate="2016-04-11">

  <head>
    <title>Gezamenlijke verklaring over de radioafschermingsrichtlijn</title>
  </head>
  <body>
  
  <h1>Gezamenlijke verklaring over de radioafschermingsrichtlijn</h1>

<p newsteaser="yes">23 Organisaties, waaronder de Free Software Foundation 
Europe (FSFE) <a href="/activities/radiodirective/statement.html">hebben samen 
maatregelen voorgesteld</a> voor EU-instellingen en -lidstaten om de negatieve 
gevolgen voor gebruikersrechten en Vrije Software te vermijden die het gevolg zijn 
van EU radio-apparatuurafschermingsrichtlijn 2014/53/EU.</p>

<p>De ‘<a href="/activities/radiodirective/radiodirective.html">radioafschermingsrichtlijn</a>’ die vanaf 13 juni 2016 in de EU van toepassing wordt bedreigt 
softwarevrijheid, gebruikersrechten, eerlijke competitie, innovatie, milieu en 
vrijwilligerswerk, zonder vergelijkbare voordelen voor veiligheid. Zij introduceert 
niet-proportionele 'essentiële vereisten' in de vorm van het dwingen van 
fabrikanten van apparatuur om conformiteit aan de radiorichtlijn te bewijzen voor 
iedere mogelijke software die kan draaien op ieder product dat gebruik maakt van het 
radiofrequentiespectrum. In de praktijk betekent dit dat in de toekomst alleen 
bepaalde software die geautoriseerd is door de fabrikanten geïnstalleerd kan worden 
op apparaten die verbinding kunnen maken met draadloze en mobiele 
netwerken of GPS: bijvoorbeeld routers, mobiele telefoons, WiFi-kaarten en de 
laptops waar zij zijn ingebouwd, en bijna alle apparaten met netwerkfunctionaliteit.</p>

<p>Deze vereiste zal gebruikers vastbinden aan hardwarefabrikanten, en zal ook bedrijven benadelen die gebaseerd zijn op Vrije 
Software of welk andere software dan ook die niet standaard door een fabrikant op 
een apparaat is geïnstalleerd. Daarom zal het negatieve gevolgen hebben voor eerlijke 
competitie en de vrijheid om zaken te doen. De vereiste om een assessment te houden 
voor iedere mogelijke hardware en softwarecombinatie aangaande de conformiteit met 
de richtlijn - die het oogmerk heeft om de veiligheid van radio-apparatuur te verbeteren - 
stelt gebruikers en bedrijven in staat om niet meer te kunnen kiezen welke 
veiligheidsproblemen door iedereen kunnen worden opgelost zonder op de verkoper 
terug te moeten vallen.</p>

<p>De FSFE en de andere ondertekenaren vragen daarom aan EU-instellingen en 
-lidstaten om rechten van gebruikers en bedrijven veilig te stellen als het gaat om 
het gebruik en installeren van Vrije Software en iedere andere vorm van alternatieve 
software van derde partijen op hun apparaten; afscherming te voorkomen op apparaten 
aan software die is geleverd door fabrikanten; en afzien van het verschuiven van de 
verantwoordelijkheid voor de conformiteit van de software aan de regels van de 
gebruikers naar de fabrikanten bij het maken van veranderingen aan de 
standaardinstellingen. Software en hardware zouden op dat gebied niet verschillend 
moeten worden behandeld. De EU-Commissie heeft het recht om de handelingen 
te verrichten die leiden tot deze benodigde veranderingen.</p>

<p>De gezamenlijke verklaring over de radioafschermingsrichtlijn staat 
<a href="/activities/radiodirective/statement.en.html#sig">open voor meer 
ondertekenaars</a>. Of het gaat om een gebruiker, een goed doel of een bedrijf: 
de radioafschermingsrichtlijn raakt iedereen. We vragen andere organisaties en 
bedrijven om onze verklaring te steunen en zeker te stellen dat de radioafschermingsrichtlijn 
geen alomvattende, overbodige en niet-proportionele beperkingen zullen vormen 
voor de rechten van consumenten en bedrijven bij het invoeren van de richtlijn in 
nationale wetgevingen.</p>

<p>Lees alstublieft ook <a 
href="/activities/radiodirective/radiodirective.html">onze gedetailleerde  
analyse</a> en voel u vrij om contact met ons op te nemen als u een vraag heeft.</p>

</body>
<tags>
  <tag>voorpagina</tag>
  <tag content="radioafschermingsrichtlijn">RadioDirective</tag>
  <tag content="beleid">Policy</tag>
  <tag content="competitie">Competition</tag>
  <tag content="Europees Parlement">EuropeanParliament</tag>
  <tag content="Europese Commissie">EuropeanCommission</tag>
</tags>
<translator>André Ockers</translator>
</html>
