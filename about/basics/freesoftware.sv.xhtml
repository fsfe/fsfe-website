<?xml version="1.0" encoding="UTF-8" ?>
<html>
  <head>
    <title>FSFE - Vad är fri programvara?</title>
  </head>

  <body>
    <h1>Vad är fri programvara?</h1>

<p>Fri i fri programvara refererar till frihet och inte till
  pris. Namnet har använts i denna betydelse sedan 80-talet, den första
  kompletta definitionen är i <a href="http://www.gnu.org/bulletins/bull1.txt">GNU's Bulletin, vol. 1 no. 1</a>, publicerad februari 1986. Sammanfattningsvis är det fyra
  friheter som <a href="http://www.gnu.org/philosophy/free-sw.html">definierar</a> fri programvara:</p>

<ul>
<li><h3>Friheten att använda programmet, oavsett ändamål.</h3>
  <p> <em>Att införa begränsningar på användandet av fri
      programvara, som till exempel
      tidsbegränsningar ("30 dagars provperiod", "licensen går ut 1:a januari,
      2004"),
      syfte ("nyttjande medges för forskning och icke-kommersiellt bruk") eller
      geografiskt område ("får inte användas i landet X") gör ett program
      ofritt.</em></p>
</li>

<li><h3>Friheten att studera hur programmet fungerar och att
      anpassa det till dina behov.</h3>
    <p> <em>Att applicera juridiska eller praktiska restriktioner
         mot att modifiera ett program, som att kräva speciella licenser, kräva
         att ett Non-Disclosure-Agreement (NDA) skrivs eller - för programspråk
         som kan presentera koden på olika sätt - hemlighålla den mest lämpliga
         formen för en människa att läsa och ändra ett program ("källkoden"),
         gör också programmet proprietärt (ofritt). Utan friheten att förändra
         ett program, är man fortfarande beroende av en enskild
         leverantör.</em></p>
</li>

<li><h3>Friheten att sprida kopior så att du kan hjälpa din
      granne.</h3>
    <p> <em>Programvara kan kopieras och spridas i princip utan
         kostnad. Om du inte har tillåtelse att ge ett program till en person
         som behöver det, så gör det programmet i fråga ofritt. Att sprida ett
         program kan göras mot betalning om du så önskar.</em></p>
</li>

<li><h3>Friheten att förbättra programmet och sprida dina
      förbättringar så att hela samhället kan dra nytta av dem.</h3>
    <p> <em>Få är en bra programmerare på alla områden. Vissa kan
         inte programmera alls. Denna frihet låter dem som inte har tid eller
         kunskap att lösa ett problem att indirekt få friheten att
         förbättra. Detta kan göras mot betalning.</em></p>
</li>
</ul>

<p>Dessa friheter är rättigheter, inte skyldigheter, men för att
     följa dem ställs ibland vissa krav på en person. Vem som helst kan välja
     att inte nyttja dessa friheter, men kan också välja att nyttja dem
     alla. Det ska poängteras att fri programvara inte exkluderar kommersiell
     spridning. Om ett program inte tillåts att användas och spridas i
     kommersiellt syfte är det inte ett fritt program. Ett växande antal företag
     baserar sin affärsmodell helt eller åtminstone delvis på fri programvara,
     inklusive en del av de största proprietära programvaruleverantörerna. Fri
     programvara gör det lagligt att erbjuda hjälp och assistans, det gör det
     inte till ett tvång.</p>

<h3>Terminologi</h3>
<p>Engelska verkar vara det enda språk som har en sådan stark
  tvetydighet mellan frihet och pris. (Detsamma gäller svenska, jämför
  yttrandefrihet med fri taxa. övers. anm.) När man översätter fri programvara
  till andra språk blir det "logiciels libre" på franska, "software libre" på
  spanska "software libero" på italienska, "Fri Software" på danska, eller
  motsvarande så att det är lätt att förstå att det är frihet som avses.</p>

<h3>Open Source</h3>
<p>Den 3:e februari 1998, i kölvattnet efter Netscape
  meddelat att de släpper sin webbläsare som fri programvara, möttes en grupp i
  Palo Alto i Silicon Valley och diskuterade att påbörja en kampanj för fri
  programvara genom att använda termen "Open Source".  Målet vara att snabbt
  kommersialisera fri programvara och höja acceptansen för den bland företagen
  och riskkapitalbolagen i den snabba, nya ekonomin. Som ett led i detta, valde
  de medvetet att förbise de långsiktiga frågorna (så som filosofi, etik och
  sociala effekter) som är relaterade till Fri Programvara eftersom de kände att
  dessa var hinder för att få en snabb acceptans i målgruppen. De föreslog att
  man skulle fokusera enbart på de tekniska fördelarna<a class="fn" href="#fn">1</a>.</p>

<p>Ofta används, med goda avsikter, termen "Open Source" - som
  från början definierades till att betyda samma sak som fri programvara vad
  gäller licenser och implementation - av folk som egentligen refererar till fri
  programvara. Termen har numera glidit i sin definition och används regelbundet
  för allt mellan fri programvara och det i allra högsta grad proprietära
  "Governmental Security Program" (GSP) från Microsoft<a class="fn" href="#fn">2</a>.</p>


<h3>Libre Software</h3>
<p>När Europakommisionen började behandla fri programvara
  regelbundet försökte de undvika tvetydigheten i engelskans "Free Software" och
  missförstånden med "Open Source". De definierade en ny term "Libre Software."
  Denna term har visat sig hålla utan att misstolkats eller glida och är i
  betydelsen identisk med fri programvara. Den kan vara en lösning när man är
  rädd för att bli misstolkad när man talar engelska (eller svenska).
</p>

<h2 id="fn">Referenser</h2>

    <ol>
      <li>
        För referens, se (Översatt av FSFE, övers. anm.) <a href="http://web.archive.org/web/20021217003716/http://www.opensource.org/advocacy/faq.html">OSI
FAQ</a>:
  <em>Hur relaterar "open source" till "free software"?  Open Source Initiative
    är en marknadsföringsplan för fri programvara. Det är en försäljarsnack för
    "free software" på solida pragmatiska stadgar istället för ideologiskt
    domderande. Den vinnande kärnan är inte förändrad, men förlorarattityden och
    symbolismen är borta.</em>
    </li>
    <li>
I detta program betalar
  regeringar och internationella organisationer åtskildiga summor för att ha en
  ytlig blick på några delar av Windows källkod i särskilda lokaler hos
  Microsoft. Detta kanske ökar känslan av säkerhet men är i själva verket
  värdelös - särskilt eftersom de inte ens vet om det de tittade på är vad de
  har på sina datorer. Och naturligtvis ger det dem inte frihet.
  </li>
  </ol>
  
  </body>

  <timestamp>$Date: 2011-01-21 13:57:30 +0100 (Fr, 21. Jan 2011) $ $Author: maelle $</timestamp>
</html>
<!--
Local Variables: ***
mode: xml ***
End: ***
-->

