<?xml version="1.0" encoding="UTF-8"?>

<html newsdate="2016-08-17">
<head>
<title>
To Document Foundation και το FSFE ενδυναμώνουν τη σχέση τους
</title>
</head>
<body>
<h1>
To Document Foundation και το FSFE ενδυναμώνουν τη σχέση τους
</h1>
<p newsteaser="yes">
Το Ευρωπαϊκό Ίδρυμα Ελεύθερου Λογισμικού ( FSFE ) θα συμμετέχει από εδώ και στο εξής στο
<a href="https://www.documentfoundation.org/governance/advisory-board/">Γνωμοδοτικό Συμβούλιο του Document Foundation</a>
. Παράλληλα, το Document Foundation πρόκειται να γίνει 
<a href="/associates/associates.html">συνεργαζόμενη οργάνωση με το FSFE</a>
.
</p>
<p>
Στόχος του Ευρωπαϊκού Ιδρύματος Ελεύθερου Λογισμικού είναι να βοηθήσει τα άτομα να ελέγξουν την τεχνολογία, και όχι το αντίστροφο. Ωστόσο, αυτός είναι ένας στόχος που καμία οργάνωση δεν μπορεί να επιτύχει από μόνη της. Οι συνεργαζόμενες οργανώσεις αποτελούν οντότητες που διακατέχονται από το ίδιο όραμα όπως το FSFE και στηρίζουν το Ίδρυμα και το Ελεύθερο Λογισμικό γενικότερα, ενθαρρύνοντας τα άτομα να χρησιμοποιούν και να αναπτύσσουν Ελεύθερο Λογισμικό, βοηθώντας διάφορους οργανισμούς να κατανοήσουν πώς το Ελεύθερο Λογισμικό συνεισφέρει στην ελεύθερία, τη διαφάνεια και τον αυτο-καθορισμό, και καθιστώντας πιο εύκολη την υιοθέτηση του Ελεύθερου Λογισμικού.</p>
<p>
Με αυτή την κοινή έκφραση υποστήριξης, οι δύο οργανώσεις αλληλοϋποστηρίζονται στον αγώνα τους να διατηρήσουν τα άτομα στο τιμόνι της τεχνολογίας ως οδηγούς. Ενώ το FSFE διακατέχεται από τις αρχές ενός κινήματος κοινότητας που εργάζεται προς την κατεύθυνση της υιοθέτησης του Ελέυθερου Λογισμικού από τις εταιρίες, τη δημόσια διοίκηση και τους πολίτες, το Document Foundation μετατρέπει τις αρχές και την ηθική σε πραγματικά προϊόντα, τοποθετώντας μία πρώτης τάξεως, πλήρους λειτουργικότητας, αλλά και τελείως δωρεάν εφαρμογή παραγωγικότητας στα χέρια των χρηστών.
</p>
<p>
"Είμαστε ευτυχείς να καλωσορίσουμε το Ευρωπαϊκό Ίδρυμα Ελεύθερου Λογισμικού, ως μέλος του Γνωμοδοτικού Συμβουλίου μας. Μαζί, θα καταφέρουμε να αναπτύξουμε περαιτέρω την υιοθέτηση του Ελεύθερου Λογισμικού στην Ευρώπη τόσο στη δημόσια διοίκηση όσο και στις επιχειρήσεις.", αναφέρει ο Eike Rathke, ένας
<a href="https://www.documentfoundation.org/governance/board/"> από τους Διοικητές του Document Foundation</a>
και για μεγάλο χρονικό διάστημα υποστηρικτής του Ελεύθερου Λογισμικού και hacker.
</p>
<p>
"Πιστεύουμε ότι είναι σημαντικό να ενώσουμε τις δυνάμεις μας με όλες τις ενώσεις που δραστηριοποιούνται στον χώρο του Ελεύθερου Λογισμικού στην Ευρώπη," αναφέρει ο
<a href="/about/kirschner/kirschner.html">Matthias Kirschner</a>
, Πρόεδρος του Ευρωπαϊκού Ιδρύματους Ελεύθερου Λογισμικού, "και να δουλέψουμε όλοι μαζί για να επιτύχουμε τους κοινούς μας στόχους. Με τις συνεργαζόμενες οργανώσεις, θέλουμε να δείξουμε ότι αποτελούμε ένα δυνατό και συνεκτικό κίνημα, και εργαζόμαστε για να κατακτήσουμε κοινούς σκοπούς. Για να το καταφέρουμε, ανταλλάσσουμε ιδέες, συντονίζουμε τις προσπάθειες μας, δίνουμε κίντητρα ο ένας στον άλλο, και βρίσκουμε ευκαιρίες συνεργασίας σε συγκεκριμένα projects. Αυτή είναι και η περίπτωση του Document Foundation, δημιουργό ενός από τα πιο επιτυχημένα projects Ελεύθερου Λογισμικού: το LibreOffice"
</p>
</body>
<tags>
<tag>front-page</tag>
<tag content="συνεργαζόμενες οργανώσεις">associates</tag>
</tags>
</html>
