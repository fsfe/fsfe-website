<?xml version="1.0" encoding="UTF-8" ?>

<html>
  <version>1</version>

  <head>
    <title>FSFE -  Ο μετατροπέας φάρσα</title>
  </head>

  <body>
    <h1>Ο μετατροπέας φάρσα</h1>

    <p>
      Αρχική δημοσίευση στο Heise.de, 16 Ιουλίου 2007.
    </p>

    <p>
      Η μετατροπή μεταξύ του Microsoft Office OpenXML (MS-OOXML) και του
      ανεξάρτητου από προμηθευτές Open Document Format (ODF) έχει προταθεί 
      από την Microsoft και τους συνεταίρους της ως λύση στα προβλήματα που
      προκάλεσαν οι προσπάθειες της Microsoft να σπρώξει έναν τύπο αρχειοθέτησης
      στην αγορά, ο οποίος έρχεται σε σύγκρουση με το υπάρχον Ανοικτό Πρότυπο.
      Οι εταίροι της Microsoft, Novell, Xandros, Linspire και Turbolinux έχουν
      δεσμευτεί να εργαστούν για τον μετατροπέα στις χωριστές συμφωνίες που
      έχουν υπογράψει.
    </p>

    <p>
      Όπως τα Εθνικά Αρχεία στο Ηνωμένο Βασίλειο κατάπιαν το παραμύθι της
      καλύτερης αρχειοθέτησης μέσω του MS-OOXML, το οποίο είχε αναλυθεί σε
      βάθος σε πρόσφατο
      <a href="msooxml-questions-for-ms.html">άρθρο-απάντηση</a> στο BBC
      Technology news, ομάδες επιρροής όπως το Gartner κατάπιαν τον ισχυρισμό
      αμάσητο.
    </p>

    <p>
      Εδώ είναι το πρόβλημα: Αν αυτοί οι μετατροπείς είχαν στ' αλήθεια
      δυνατότητες σύμφωνα με τις υποσχέσεις, θα ήταν περιττοί.
    </p>

    <p>
      Όταν άρχισε η προσπάθεια τυποποίησης του Open Document Format (ODF),
      η Microsoft ενώ προσκλήθηκε να συμμετάσχει, επέλεξε να σιωπήσει. Αν και
      ο κόσμος τους θερμοπαρακαλεί μέχρι σήμερα να λάβουν μέρος στην παγκόσμια
      προσπάθεια τυποποίησης, η Microsoft δεν συμβάλλει με ιδέες και προτάσεις
      στο ανεξάρτητο από προμηθευτές Open Document Format.
    </p>

    <p>
      Αντιθέτως, η Microsoft εστιάζει στο MS-OOXML, το οποίο διαφημίζει στο
      έδαφος της τεχνικής υπεροχής και του ευρύτερου φάσματος χαρακτηριστικών.
      Αλλά αν οι ισχυρισμοί της Microsoft περί τεχνικής υπεροχής του MS-OOXML
      σε σύγκριση με το ODF είναι αληθείς, πώς μπορεί να έχουμε την τέλεια
      μετατροπή από το ένα στο άλλο;
    </p>

    <p>
      Η Microsoft υποστηρίζει ότι ενώ θα ήταν εύκολη η εγγενής υποστήριξη του
      Open Document Format (ODF), έπρεπε να κινηθεί προς το MS-OOXML γιατί ήταν
      ο μόνος τρόπος για να προσφέρει τα πλήρη χαρακτηριστικά της δικής της
      σουίτας εφαρμογών γραφείου. Αλλά αν η ίδια η Microsoft δεν μπορεί να
      απεικονίσει τις δικές της εσωτερικές δομές δεδομένων με το Open Document
      Format (ODF) στη δική της σουίτα Microsoft Office, πώς είναι δυνατόν ένα
      εξωτερικό πρόγραμμα μετατροπής από το MS-OOXML να το επιτύχει;
    </p>

    <p>
      Η απάντηση και στις δύο ερωτήσεις είναι ότι δεν είναι δυνατόν επειδή
      δύο πράγματα δεν μπορεί να είναι ταυτόχρονα τα ίδια και διαφορετικά.
    </p>

    <p>
      Αν οι δύο τύποι μπορούσαν στην πραγματικότητα να απεικονίσουν τα ίδια
      ακριβώς δεδομένα, δεν θα υπήρχε λόγος ύπαρξης του MS-OOXML. Και δεν θα
      υπήρχε δικαιολογία για την Microsoft να μην χρησιμοποιήσει εγγενώς το
      ODF για τις δικές της εφαρμογές γραφείου.
    </p>

    <p>
      Έτσι η Microsoft έπρεπε να προσθέσει κάποια επιπλέον χαρακτηριστικά για
      να κάνει και τους δύο τύπους να απεικονίζουν διαφορετικά δεδομένα και
      συναρτησιακά σύνολα. Αυτό σημαίνει ότι ποτέ δεν θα είναι δυνατή η μετατροπή
      όλων των εγγράφων από τον έναν τύπο στον άλλο.
    </p>

    <p>
      Η υπόσχεση των μετατροπέων είναι κενή. Μια φάρσα.
    </p>

    <p>
      Αν οι χρήστες του MS-OOXML χρησιμοποιήσουν τις ειδικές λειτουργίες της
      Microsoft, θα βρεθούν κλειδωμένοι στην εξάρτηση από έναν και μοναδικό
      προμηθευτή και προϊόν, σαν να μην υπήρχε Ανοικτό Πρότυπο.
    </p>

    <p>
      Για να εκμεταλλευτούν τουλάχιστο κάποια από τα πλεονεκτήματα των Ανοικτών
      Προτύπων, οι χρήστες του MS-OOXML θα πρέπει να αποφεύγουν να χρησιμοποιούν
      οποιεσδήποτε από τις ειδικές λειτουργίες και χαρακτηριστικά της Microsoft
      και να παραμείνουν στη σφαίρα της υπάρχουσας λειτουργικότητας του
      μετατροπέα.
    </p>

    <p>
      Αλλά πώς ένας χρήστης μπορεί να γνωρίζει ποια λειτουργία είναι ειδική της
      Microsoft;
    </p>

    <p>
      Το Microsoft Office δεν έχει στα κουμπιά ετικέτες προειδοποίησης και δεν
      έχει ρύθμιση "χρήση ODF-συμβατών λειτουργιών μόνο". Στην πραγματικότητα,
      δεν έχει ούτε εγγενή υποστήριξη για το Open Document Format, διότι η
      Microsoft δείχνει μεγαλύτερο ενδιαφέρον στο κλείδωμα του χρήστη αντί στον
      ανταγωνισμό.
    </p>

    <p>
      Ο μόνος αποτελεσματικός τρόπος για τους χρήστες του Microsoft Office να
      αποφύγουν το κλείδωμα στον μοναδικό προμηθευτή θα ήταν να αποθηκεύουν όλα
      τα έγγραφά τους σε Open Document Format (ODF) χρησιμοποιώντας το ODF plugin
      για την Microsoft.
    </p>

    <p>
      Με άλλα λόγια: Ο μόνος τρόπος να μην κλειδωθείτε στο MS-OOXML είναι να
      μείνετε μακριά από αυτό. Γιατί ανεξάρτητα από τους ισχυρισμούς της 
      Microsoft και των συνεταίρων της, οι μετατροπείς προωθούν το κλείδωμα,
      δεν το αποφεύγουν.
    </p>

    <p>
      Περισσότερα ερωτήματα που θα θέλατε να κάνετε, θα τα βρείτε <a
      href="msooxml-questions.html">online</a>.
    </p>

<h2>Σχετικά κείμενα</h2>
<ul>
<li><a href="/documents/msooxml-interoperability.html">Interoperability woes with
MS-OOXML</a></li>
<li><a href="/documents/msooxml-idiosyncrasies.html">DIS-29500: Deprecated before
use?</a></li>
<li><a href="/documents/msooxml-questions.html">Six questions to national standardisation
bodies</a></li>
<li><a href="/documents/msooxml-questions-for-ms.html">Questions for Microsoft on Open
Formats</a></li>

</ul>

  </body>

</html>
<!--
Local Variables: ***
mode: xml ***
End: ***
-->
