<?xml version="1.0" encoding="UTF-8"?>

<html newsdate="2016-09-16">

	<head>
	    <title>"Freedomvote": 10 domande sulla libertà digitale in occasione
	    delle elezioni nazionali svizzere</title>
	</head>

    <body>
		<h1>"Freedomvote": 10 domande sulla libertà digitale in occasione
		delle elezioni nazionali svizzere</h1>
		
		<p newsteaser="yes">In previsione dell’elezione del Parlamento
		nazionale svizzero (Consiglio nazionale e Consiglio degli Stati)
		che si terrà il 18 ottobre 2015, la FSFE Svizzera lancia oggi la
		campagna <a href="https://freedomvote.ch">"Freedomvote"</a>, in
		collaborazione con lo "Swiss Open Systems User Group“ (/ch/open).
		La campagna offre un portale online che elenca i candidati e le
		loro opinioni riguardo le politiche di Internet, il Software Libero
		e i formati di dati aperti.</p>

		<p>La campagna "Freedomvote" mira ad offrire ai votanti
		informazioni sui candidati alle elezioni. Per molti votanti,
		oggigiorno, importante cosa pensano i candidati di vari aspetti delle
		politiche di Internet, come la libertà e i diritti degli
		utenti nell’era digitale. Nonostante ciò, molti politici cercano
		ancora di evitare questi argomenti. Con la campagna "Freedomvote",
		la FSFE Svizzera vuole cambiare questa impostazione e portare i
		temi delle politiche di Internet e l’uso del Software Libero nell’agenda
		politica. Tutti i candidati sono invitati a rispondere a varie
		domande sui temi dei diritti digitali degli utenti, del voto
		elettronico, della net neutrality, degli Open Data, del materiale
		scolastico, del Software Libero e della crittografia. Inoltre i
		candidati sono invitati a spiegare nel dettaglio le loro posizioni
		e fornire le risposte ad ogni domanda in un campo di testo. Gli
		elettori che hanno a cuore i diritti digitali possono così trovare
		le informazioni necessarie a decidere per chi votare. Per ottenere
		risultati ancora migliori, è possibile impostare un proprio profilo
		come elettore, per poter confrontare le proprie risposte con quelle
		dei vari candidati.</p>
		
		<blockquote>«Per rispondere alle dieci domande, i candidati
		possono usare la nostra piattaforma e inviarci le risposte tramite
		il loro partito oppure contattarci direttamente - spiega Simon
		Wächter, coordinatore del progetto "Freedomvote" - speriamo di
		ottenere sostegno attivo da parte di membri di tutti i partiti
		per questa nostra iniziativa di trasparenza. Più candidati
		parteciperanno, migliore sarà l’aiuto e l’informazione
		che la campagna potrà offrire agli elettori»</blockquote>
		
		<p>La FSFE Svizzera invierà centinaia di mail e lettere questa
		settimana per chiedere ai candidati di partecipare. Puoi
		sostenere l’iniziativa chiedendo personalmente ai candidati della
		tua zona di partecipare.</p>
		
		<p>Freedomvote, oltre ad essere stata sviluppata ed organizzata
		da FSFE Svizzera e <a href="http://ch-open.ch/">/ch/open</a>,
		è sostenuta da varie organizzazioni per i diritti civili quali
		<a href="http://www.digitale-nachhaltigkeit.ch/">Parldigi</a>,
		<a href="http://www.isoc.ch/">Internet Society Switzerland Chapter</a>,
		<a href="http://opendata.ch/">Opendata.ch</a>,
		<a href="http://allmend.ch/">Digitalle Allmend</a>, e
		<a href="http://www.wilhelmtux.ch/">Willhelm Tux</a>. Il software
		alla base di freedomvote.ch è auto-sviluppato e
		<a href="https://freie.software/adfinis-sygroup/freedomvote">pubblicato
		come Software Libero</a>.</p>
    </body>
    
    
    <tags>
        <tag>front-page</tag>
	<tag content="Freedomvote">Freedomvote</tag>
        <tag content="Svizzera">CH</tag>
        <tag content="Ask Your Candidates">AYC</tag>
        <tag content="Campagne">Campaigns</tag>
    </tags>
</html>
