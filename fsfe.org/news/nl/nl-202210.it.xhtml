<?xml version="1.0" encoding="utf-8"?>
<html newsdate="2022-10-04" type="newsletter">
  <version>1</version>

  <head>
    <title>Software Libero in Francia +++ Spazio hacker in Albania +++ Posto di lavoro</title>
  </head>
  <body microformats="h-entry">
    
<h1 id="free-software-in-france-hackerspace-in-albania-job">Software Libero in Francia +++ Spazio hacker in Albania +++ Posto di lavoro</h1>

<p>
In questa edizione, discutiamo della crescente consapevolezza del 
Software Libero in Francia. Condividiamo i nostri progetti per 
monitorare l'implementazione dei principi della neutralità del 
dispositivo. Una spazio hacker in Albania condivide "Denaro pubblico? 
Codice pubblico!". Cerchiamo uno studente lavoratore come nostro 
assistente sistemista.
</p>

<h2 id="free-software-in-france-gains-attention">Il Software Libero Free Software acquista attenzione</h2>

<p>
Qual è lo stato del Software Libero in Francia? Secondo Hugo Roy, 
c'è stata una crescente consapevolezza nell'ultimo decennio, ma la 
Francia ha ancora bisogno di una coraggiosa posizione politica che supporti 
il Software Libero. Gli appalti pubblici dovrebbero avere come requisito 
il diritto di fare una copia del software senza limiti. Questo requisito 
non favorisce alcuna azienda o modello commerciale, e può essere parte 
di un appalto pubblico. Hugo Roy è un avvocato e un sostenitore del 
Software Libero. Hugo apprezza l'ambiente accogliente della FSFE per i 
volontari e ama CalyxOS perché offre un sistema pronto all'uso per i 
telefoni ed è affidabile. <a 
href="/news/podcast/episode-16.html">Ascolta la sua intervista nella 
nostra nuova puntata del Software Freedom Podcast</a>.
</p>

<figure>
  <a href="/news/podcast/episode-16.html">
  <img src="https://pics.fsfe.org/uploads/medium/e6/ec/27ddda602b6a643d5df3d98cfdd0.png"
  alt="Primo piano di una persona all'aperto che indossa occhiali da sole" /></a>
  <figcaption>
  Nel nostro nuovo Software Freedom Podcast discutiamo con Hugo Roy, 
  avvocato e sostenitore del Software Libero.
  </figcaption>
</figure>

<p>
Come nota a margine, riteniamo valga la pena far notare che da 
organizzazioni sparse per tutta la Francia abbiamo ricevuto più firme 
della nostra <a 
href="/activities/upcyclingandroid/openletter.html">lettera aperta per 
il diritto di installare qualsiasi software su qualsiasi dispositivo</a> 
rispetto ad ogni altro paese. Questa potrebbe essere una conferma della 
crescente consapevolezza verso la libertà del software in Francia 
osservata da Hugo.
</p>

<h2 id="fsfe-monitors-the-implementation-of-device-neutrality">La FSFE monitora l'implementazione della neutralità del dispositivo</h2>

<p>
Immagina di spacchettare il tuo nuovo tablet e scoprire che è possibile 
installare nuove applicazioni solo tramite l'app store del produttore. 
Oltre a questo, il tuo dispositivo si avvia solamente con un sistema 
operativo specifico, completamente o parzialmente proprietario. In altre 
parole, non è possibile installare un sistema operativo diverso per 
superare tali limitazioni. Il tuo tablet merita di meglio.
</p>

<p>
La neutralità del dispositivo è un concetto politico per consentire agli 
utenti finali di bypassare i gatekeeper al fine di eseguire Software 
Libero e utilizzare servizi indipendentemente dal controllo esercitato 
dai produttori di hardware, dai fornitori e dalle piattaforme. Per 
aiutare a comprendere questo concetto politico, <a 
href="/activities/deviceneutrality/index#device-neutrality-free-software">abbiamo 
pubblicato un articolo che chiarisce i requisiti</a> per la neutralità 
del dispositivo. Finora siamo stati impegnati nell'ambito della 
neutralità dei dispositivi durante l'adozione della <a 
href="/activities/dma/dma.html">Legge sui mercati digitali (Digital 
Markets Act, DMA)</a>, la più grande iniziativa dell'Unione Europea per 
regolare i gatekeeper nei mercati digitali. Abbiamo visto una grande 
vittoria nel 2022, in quanto diversi aspetti della neutralità del 
dispositivo sono stati inclusi nel DMA.
</p>

<figure>
  <a href="/activities/deviceneutrality/index">
  <img src="https://pics.fsfe.org/uploads/big/de9a14dc3122b5c304d8644d584abb6c.png" alt="Logo della neutralità del dispositivo" /></a>
</figure>

<p>
I nostri sforzi non sono finiti: ora dobbiamo assicurarci che il 
regolamento venga applicato nella pratica. Il monitoraggio 
dell'attuazione e applicazione del DMA, la conduzione di attività 
relative ai dispositivi, e la promozione della libertà del software 
richiedono molte risorse. <a href="https://my.fsfe.org/donate">Considera 
di effettuare una donazione alla
  FSFE in modo che possiamo continuare a lavorare per la neutralità del dispositivo</a>.
</p>

<h2 id="hackerspace-in-albania-explains-why-privacy-matters">Spazio hacker in Albania spiega perché la privacy è importante</h2>

<p>
Una massiva fuga di dati personali in Albania ha rivelato lo scorso anno 
informazioni personali dei cittadini. Lo spazio hacker OpenLabs, 
un'organizzazione associata della FSFE, sensibilizza sulla privacy in 
seminari e offre formazione sull'uso sicuro della tecnologia. Come viene 
sottolineato dai membri di OpenLabs in un'intervista con Le Courrier de 
Balkans, OpenLabs sostiene l'utilizzo del Software Libero nella pubblica 
amministrazione e <a 
href="https://www.courrierdesbalkans.fr/Albanie-OpenLabs-un-hackerspace-pour-proteger-et-emanciper-le-numerique">diffonde 
il messaggio della campagna "Denaro pubblico? Codice pubblico!" in 
Albania</a>. Il municipio della città di Tirana è stato il primo delle 
capitali del Balcani occidentali a passare a più ampie soluzioni remote di 
Software Libero. Tuttavia il paese deve ancora chiudere il divario 
digitale tra i cittadini.
</p>

<figure>
  <img src="https://pics.fsfe.org/uploads/original/0c/ca/b2f430cc5cdb368bda718d87c9d2.jpg" alt="Persona che fa una presentazione" />
</figure>

<h2 id="job-opening-assistant-system-administrator">Opportunità di lavoro: assistente amministratore di sistema</h2>

<p>
Stiamo cercando studente lavoratore per supportare il nostro lavoro di 
dare alle persone i mezzi per controllare la tecnologia. Il lavoro è di 
10 ore a settimana nei nostri uffici di Berlino, ma più avanti sarà 
possibile anche il lavoro da casa. La persona supporterà 
l'infrastruttura tecnica della FSFE lavorando con i nostri 
amministratori di sistema. <a href="/news/2022/news-20220915-01.html">Il 
termine ultimo per le candidature è il 16 ottobre</a>.
</p>

<h2 id="childrens-book-available-to-pre-order-in-english">Il libro per bambini in inglese disponibile per i pre-ordini</h2>

<p>
  <em>Ada &amp; Zangemann - Una fiaba che parla di software, skateboard 
  e gelato al lampone</em> è stato tradotto in inglese. Ce l'abbiamo 
  fatta! <a 
  href="https://k7r.eu/ada-zangemann-ready-to-pre-order-in-english/">Il 
  libro ora verrà pubblicato ed è già disponibile in formato e-book</a>. 
  Ovviamente la versione e-book non contiene <a 
  href="/activities/drm/drm.html">alcuna gestione delle restrizioni 
  digitali (DRM)</a>. Se vivi negli Stati Uniti puoi <a 
  href="https://nostarch.com/ada-zangemann">pre-ordinare l'edizione 
  cartacea da No Starch Press</a>, con il 25% di sconto utilizzando il 
  codice coupon 
  “Hacking4Freedom”, ricevendo ora l'e-book, e il libro cartaceo verrà 
  spedito dagli USA a partire da dicembre. Se vivi fuori dagli Stati 
  Uniti, dovresti essere in grado di pre-ordinare il libro dalla tua 
  libreria locale entro la fine dell'anno.
</p>

<figure class="no-border">
  <a href="https://nostarch.com/ada-zangemann">
    <img src="https://pics.fsfe.org/uploads/medium/b2b23d22357bfc0c568a472b45a56dd3.png" alt="Illustrazione composta in tre parti. Sul lato sinistro, una ragazza che digita su una tastiera connessa al proprio telefono con alcuni attrezzi e un libro aperto. Sul lato destro, un anziano signore ingrugnato di fronte a schermi ultra sfarzosi nel mezzo di mobili con ornamenti dorati. In basso, il testo Ada &amp; Zangemann con la copertina del libro" />
  </a>
</figure>

<h2 id="save-the-date">Prossimi appuntamenti</h2>

<ul>
  <li>
    <p>L'11 e il 12 novembre la FSFE organizzerà la giornata educativa 
    legale all'SFSCon a Bolzano, Italia. Puoi partecipare all'evento da 
    qualunque parte ti trovi. La conferenza viene trasmessa in streaming e puoi 
    fare domande tramite la chat. Presenteremo argomenti introduttivi 
    alle licenze di Software Libero. Sintonizzati per conoscere le licenze 
      copyleft e non reciproche, la compatibilità e l'incompatibilità 
      delle licenze, e l'utilizzo dei loghi nei progetti software. 
      Conoscerai come applicare in modo semplice la licenza a progetti 
      di Software Libero con REUSE. 
      Partecipa alla giornata educativa legale all'<a 
      href="https://www.sfscon.it/">SFSCon</a> online! E se parteciperai 
      in presenza, vieni al nostro stand per una chiacchierata!
    </p>
  </li>
  <li>
    <p>Il 26 novembre, Vincent Lequertier, specialista IA, farà un 
    intervento "Per una intelligenza artificiale inclusiva ed etica". La 
    presentazione è parte dell'evento <a 
    href="https://www.campus-du-libre.org/index.php">Campus du Libre 
      (Campus Software Libero)</a>, e la FSFE sarà lì con uno stand.
    </p>
  </li>
</ul>

<h2 id="past-events">Eventi passati</h2>

<ul>
  <li>
  Dal 30 settembre al 2 ottobre la FSFE e altre 11 organizzazioni della 
  società civile hanno coorganizzato la conferenza <a 
  href="https://bits-und-baeume.org/en/">Bits &amp; Bäume</a> (“Bit e 
  alberi”). Abbiamo fatto interventi e un workshop di Upcycling Android 
  workshop. Il gruppo locale della FSFE di Berlino ha allestito uno 
  stand.
  </li>
  <li>
  Il 30 settembre Lina Ceballos, responsabile di progetto di REUSE, ha 
  presentato i principi di REUSE e mostrato come applicare le licenze in 
  modo chiaro e semplice alla conferenza <a 
  href="https://www.kde-espana.org/akademy-es-2022/programa">Akademy-es</a> 
  in Barcellona, Spagna. L'1 ottobre Lina ha presentato il tool REUSE e 
  la relativa documentazione all'<a 
  href="https://conf.kde.org/event/4/contributions/101/">Akademy</a> in 
    Barcellona.
  </li>
  <li>
  Il 29 settembre Katrina Holovets, artista, ha tenuto una lettura in 
  ucraino del libro per bambini Ada &amp; Zangemann. Matthias Kirschner, 
  autore e presidente della FSFE, ha risposto alle domande del pubblico. 
  L'evento si è tenuto al <a 
  href="https://www.veranstaltungen-lvbw.de/event.php?vnrtoken=JAkaeObC09C9EDD6OkpIqkLv%20A8a95opOC%20gyRlyJOwJdVokCv5p1cRHDD6bQoMqMWIXagMyufrwRXBWqygYdSA">Landesvertretung 
  Baden-Württemberg</a> e Rudi Hoogvliet, segretario di stato di 
  Baden-Württemberg, ha fatto un'introduzione al libro. Il 24 settembre 
  c'è stata una lettura in tedesco e ucraino al <a 
  href="https://www.berlin.de/stadtbibliothek-friedrichshain-kreuzberg/bibliotheken/bezirkszentralbibliothek-pablo-neruda/veranstaltungen-projekte/artikel.1243672.php">Bezirkszentralbibliothek</a> 
  Pablo Neruda a Berlino.
  </li>
  <li>
  Il 15 settembre il Podcast Ubuntu Portugal ha pubblicato un'intervista 
  con Lucas Lasota, responsabile legale senior di progetto della 
  FSFE, sulla Libertà del Router e sulla neutralità del dispositivo. <a 
  href="https://podcastubuntuportugal.org/e213/">Il podcast è stato 
  registrato in portoghese</a>.
  </li>
</ul>

<h2 id="fsfe-groups">Gruppi FSFE</h2>

<p>
  <strong>Biolorussia</strong>: Minsk GNU/Linux e appassionati del Software 
  Libero non hanno potuto godere di incontri in presenza per lungo 
  tempo. Il 29 ottobre riprenderanno la tradizione degli incontri in 
  persona e ci sarà il <a 
  href="https://wiki.fsfe.org/LocalGroups/Minsk">gruppo locale della 
  FSFE di 
  Minsk</a>! Contatta <email>vics@fsfe.org</email> se vuoi partecipare!
</p>

<p>
  <strong>Germania</strong>: Il gruppo locale della FSFE di <a 
  href="https://wiki.fsfe.org/LocalGroups/Berlin">Berlin</a> ha 
  festeggiato il
  Software Freedom Day il 17 settembre al BeLUG. Il gruppo ha tenuto 
  quattro interventi: ‘Una introduzione critica al Software Libero" di 
  Erik Grun, "Produzione video FLOSS focalizzata sui tutorial video" di 
  hoergen, "Dokuwiki - un software wiki leggero ed estremamente 
  versatile" di
  c47, e "Un approccio sostenibile al software come risorsa" di
  Tobias. Il gruppo locale della FSFE di <a 
  href="https://wiki.fsfe.org/LocalGroups/Hamburg">Amburgo</a> avrà il 
  prossimo incontro il 10 ottobre.
</p>

<p>
  <strong>Italia</strong>: Il gruppo locale della FSFE della <a 
  href="https://wiki.fsfe.org/LocalGroups/Sicilia">Sicilia</a> ha fatto 
  una presentazione sul modernizzare la pubblica amministrazione con il 
  Software Libero lo scorso 9 settembre a Caltanissetta, Italia. Gli 
  argomenti hanno ricevuto molto attenzione dal momento che hanno 
  partecipato molte persone. Molti dei partecipanti non conoscevano il 
  Software Libero, e le persone hanno voluto sapere come potevano 
  contribuire.
</p>

<figure>
  <img src="https://pics.fsfe.org/uploads/medium/47/ab/1e04129c974ac95108fe8334e3d5.jpeg" 
  alt="Persona che fa una presentazione" /> 
  <figcaption>
    Francesco Bonanno presenta l'iniziativa "Denaro pubblico? Codice 
    pubblico!". Caltanissetta, Italia, settembre 2022.
  </figcaption>
</figure>

<p>
  <strong>Paesi Bassi</strong>: Il team nazionale della FSFE dei Paesi 
  Bassi ha ospitato uno stand della FSFE al meeting NLLGG ad Utrecht il 
  17 settembre. 
  Nico Rikken ha mostrato le possibilità di installazione di una custom 
  ROM Software Libero su un telefono. I partecipanti hanno condiviso la 
  loro esperienza nel flashare i telefoni e hanno discusso delle varie 
  opzioni di Software Libero disponibili per i telefoni. Alcuni giorni 
  dopo, il team dei Paesi Bassi <a 
  href="https://wiki.fsfe.org/Events/Netherlands/2022-09-21">si è 
  incontrato
  online</a>.
</p>

<p>
  <strong>Svizzera</strong>: Alcuni volontari hanno deciso di creare un 
  nuovo gruppo locale a <a 
  href="https://wiki.fsfe.org/LocalGroups/Basel">Basilea</a>. 
  Il primo incontro si è svolto il 3 ottobre. Il gruppo ha programmato 
  di incontrarsi il primo lunedì di ogni mese.
</p>

<p>
  <strong>Donne</strong>: Il gruppo <a 
  href="https://wiki.fsfe.org/Teams/Women">donne</a> della FSFE ha 
  programmato le attività del prossimo anno durante l'incontro online 
  del 29 settembre.
</p>

<h2 id="in-memory-of-damiano">In memoria di Damiano</h2>

<p>
La FSFE onora la memoria di Damiano Conte, un importante membro del 
movimento del Software Libero in Italia, e condivide le condoglianze 
alla sua famiglia. Damiano è stato insegnante di migliaia di studenti a 
Bassano del Grappa (VI) negli ultimi 20 anni, e ha incoraggiato l'uso di 
GNU/Linux, del Software Libero e dell'hardware. Nel 2008 Damiano ha 
co-fondato il Bassano del Grappa Linux User Group (GrappaLUG). Dal 2006 
ha organizzato il Linux Day e <a 
href="https://www.youtube.com/watch?v=0PcPAbs1Y5Y">tenuto 
interventi</a>. Il GrappaLUG ha inviato una donazione simbolica alla 
FSFE in memoria di Damiano. Ringraziamo Damiano per il suo contributo a 
lungo termine per la libertà del software.
</p>


<h2 id="contribute-to-our-newsletter">Contribuisci alla nostra newsletter</h2>

<p>
Se vuoi condividere qualche pensiero, immagine, o notizia, inviacele. 
Come sempre, l'indirizzo è <email>newsletter@fsfe.org</email>. Ci 
aspettiamo di ricevere tue notizie! Se vuoi anche darci una mano e 
sostenere il nostro lavoro, unisciti alla nostra comunità e sostienici 
con una <a 
href="https://my.fsfe.org/donate?referrer=newsletter">donazione o un 
contributo mensile</a>. Un grazie alla nostra comunità e a tutti i 
volontari, i sostenitori e i donatori che rendono possibile il nostro 
lavoro. E grazie ai nostri traduttori, che ti permettono di leggere 
questa newsletter nella tua lingua.
</p>
  
<p>Un saluto da chi ti scrive, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2022-10-04" />
  </date>
  <followup>donate</followup>
  <tags>
    <tag key="front-page"/>
    <tag key="newsletter">Newsletter</tag>
    <tag key="fr">Francia</tag>
    <tag key="podcast">Software Freedom podcast</tag>
    <tag key="interview">Intervista</tag>
    <tag key="open-letter">Lettera aperta</tag>
    <tag key="deviceneutrality">Neutralità del dispositivo</tag>
    <tag key="sq">Albania</tag>
    <tag key="career">Posto di lavoro</tag>
    <tag key="internal">Interno</tag>
    <tag key="tech-teams">Team tecnici</tag>
    <tag key="ada-zangemann"/>
    <tag key="localgroup">Gruppo locale</tag>
    <tag key="de">Germania</tag>
    <tag key="berlin">Berlino</tag>
    <tag key="hamburg-group">Gruppo di Amburgo</tag>
    <tag key="it">Italia</tag>
    <tag key="pmpc">Denaro pubblico? Codice pubblico!</tag>
    <tag key="nl">Paesi Bassi</tag>
    <tag key="women-group">Gruppo Donne</tag>
    <tag key="ch">Svizzera</tag>    
  </tags>
   <image url="https://pics.fsfe.org/uploads/medium/4f/dd/6b6c29812d4e8a320fc0a504b005.png" alt="Illustrazione con una presentazione, un primo piano, e una persona che assembla parti di un mouse"/>
</html>
