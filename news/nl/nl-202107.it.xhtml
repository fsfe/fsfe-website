<?xml version="1.0" encoding="utf-8"?>
<html newsdate="2021-07-27" type="newsletter">
  <version>1</version>

  <head>
    <title>20 anni di FSFE +++ La Finlandia raggiunge la Libertà del Router +++ microFSFE</title>
  </head>
   <body microformats="h-entry">

<h1 id="20-years-fsfe-finland-achieving-router-freedom-microfsfe">20 anni di FSFE +++ La Finlandia raggiunge la Libertà del Router +++ microFSFE</h1>
  
  <p>Nella nostra newsletter di luglio, invitiamo la nostra comunità a festeggiare i 20 anni di FSFE, ci congratuliamo con la Finlandia per l'ottenimento della Libertà del Router ed analizziamo le attività di Software Libero per i bambini. In preparazione alle elezioni tedesche, aiutaci a sostenere il Software Libero per la pubblica amministrazione.</p>

<h2 id="fsfe-20-years-of-empowering-people-to-control-technology">FSFE: 20 anni a rafforzare il controllo sulla tecnologia da parte delle persone</h2>
  
  <p>Molto prima che venisse presentato il primo smartphone, era già evidente
 ai fondatori della FSFE che dovessero essere le persone a controllare 
la tecnologia, e non viceversa. Nel 2001, specialisti del Software Libero di tutta Europa hanno quindi creato la Free Software Foundation Europe.</p>

<p>20 anni sono molti per la storia dell'informatica e, benché la tecnologia sia in continua evoluzione, 

    i nostri valori sono rimasti consistenti. L'essenza del nostro lavoro in breve è: educare le persone sulla natura del Software Libero, evidenziare le sue implicazioni politiche e semplificare i prerequisiti legali. Matthias Kirschner, presidente della FSFE dal 2015, lo <a href="/2021/news-20210721-01.html#a-birthday-message-from-our-president-matthias-kirschner">spiega</a> con parole sue in un breve video.
  </p>

  <figure>
    <a href="/news/2021/news-20210721-01.html#a-birthday-message-from-our-president-matthias-kirschner">
    <img src="https://pics.fsfe.org/uploads/medium/685726f6b1f36fc04c0a30509631c288.png"/>
    </a>
  </figure>

  <p>Il nostro lavoro in questi anni non sarebbe stato possibile senza il sostegno della nostra comunità europea. Che tu abbia tradotto le nostre notizie, utilizzato il tuo tempo per condividere il nostro messaggio, ci abbia aiutato finanziariamente o partecipato ad uno dei nostri eventi pubblici, hai aiutato in ogni caso la nostra causa a fare un passo avanti.</p>
    
<p>Vuoi condividere i tuoi pensieri sul tempo speso con la FSFE? Non vediamo l'ora di sentirti. Saremmo anche felici di vedere delle foto delle tue attività svolte in passato e condividerla con la comunità. Oppure, se vuoi sfoggiare la tua creatività, puoi mandarci un video per l'anniversario, come ha fatto l'autore di storie di fantascienza Cory Doctorow. Non perderti il suo video e scopri altri modi per condividere i tuoi ricordi nella nostra <a href="/activities/20years/20years.html">pagina dell'anniversario</a>.
  </p>

<h2 id="router-freedom-achieved-in-finland-as-the-most-fair-and-efficient-practice">Libertà del Router ottenuta in Finlandia, indicata come la pratica più corretta ed efficiente</h2>
  
  <p>La Finlandia ha riconosciuto la Libertà del Router come un diritto digitale, costituendo un esempio per l'UE. La neutralità delle rete è assicurata dal regolamento UE. La neutralità della rete significa che gli utenti devono avere il diritto di utilizzare l'apparecchiatura terminale di propria scelta, come ad esempio un telefono o un modem. Questo è chiaro per la Finlandia. Traficom, l'autorità nazionale che si occupa di trasporto, comunicazioni e reti, ha preso una posizione ragguardevole sul tema, <a href="https://www.traficom.fi/en/communications/communications-networks/open-internet-or-net-neutrality">proteggendo</a> 
    i diritti degli utenti finali.
  </p>
  <figure>
    <img src="https://pics.fsfe.org/uploads/medium/14ccf43e17da8f376e00f53d968b6b25.png"/>
  </figure>
  <p>Abbiamo <a href="/news/2021/news-20210629-01.html">intervistato</a> Klaus 
    Nieminen, specialista capo di Traficom. Secondo la sua opinione, la Libertà del Router va a beneficio degli utenti finali, accresce la concorrenza nel mercato delle apparecchiature terminali per le telecomunicazioni e rispetta il regolamento UE 2015/2020 per un'Internet Aperta. Ci chiarisce che non esiste alcuna necessità tecnologica che possa giustificare una limitazione ai diritti degli utenti finali nel scegliere la propria apparecchiatura. Traficom è arrivata a questa conclusione dopo una valutazione oggettiva. Per concludere, ci spiega che in Finlandia la Libertà del Router si applica anche alle nuove tecnologie come il 5G.</p>

<h2 id="listen-to-our-podcast">Ascolta il nostro Podcast</h2>
  
  <p>Dal lancio del Software Freedom 
    Podcast questa è la prima volta che viene intervistato un membro dello staff della FSFE. Max Mehl, responsabile del programma FSFE, è con la FSFE dal 2011 e ha lavorato a numerose campagne. In questa <a href="/news/podcast/episode-11.html">puntata</a> Bonnie Mehring e Max Mehl offrono una semplice e gradevole introduzione all'estremamente complesso mondo delle licenze software.
  </p>

<hr/>  
    <p>Quest'anno la FSFE festeggia il suo 20º anniversario. <a href="https://my.fsfe.org/donate?referrer=newsletter">Sostieni il nostro lavoro anche per i prossimi 20 anni</a>.
    </p> 
<hr/>

<h2 id="microfsfe">microFSFE</h2>
  
  <p>Anche i giovani programmatori meritano attenzione. Dai bambini ai ragazzi, la FSFE accoglie i giovani programmatori e tutti i neofiti nella propria comunità.</p>

<h3 id="teaching-free-software-to-children">Insegnare il Software Libero ai bambini</h3>
  
  <p>A Kreuzlingen, una città del nord della Svizzera, cinque bambini hanno avuto la possibilità di partecipare ad un corso di sviluppo di Software Libero di 4 giorni. Il corso era gratuito, ed è stato offerto grazie alla creatività e alle capacità pedagogiche del sostenitore della FSFE Peter Bittner. I ragazzi non avevano alcuna esperienza nell'uso di Linux, e quindi il corso è iniziato con il boot di GNU/LINUX da una penna USB, e si è passati rapidamente a lavorare con il terminale utilizzando i comandi Bash e programmando in
    Python.
  </p>
  
  <figure>
    <img src="https://pics.fsfe.org/uploads/medium/332b6523f33dd3a5e45b3500aa9f45a3.jpg"/>
  </figure>
  <p>«Abbiamo bisogno di far conoscere ai nostri ragazzi ciò che la scuola non insegna loro» <a href="https://ferienpass.gitlab.io/blog/">dice</a> 
    Peter nel suo blog a riguardo di questo corso. «Agli allievi vengono insegnati i "prodotti" dei colossi della tecnologia ("Safari", 
    "Word", "Excel", "PowerPoint") 
    invece dei concetti dell'informatica (browser web, elaboratore di testo, foglio di calcolo, presentazioni)».
  </p>


<h3 id="microfashion">microfashion</h3>

  <p>Secondo i ricercatori, un "nerdismo" precoce può portare ad un aumento del 10% della felicità nella vita futura ; )<br/>Inizia quindi presto e ordina una delle nostre t-shirt "fork". Sono <a href="/order/">disponibili nelle taglie dai 5 ai 12 anni</a>, e ci sono anche i <a href="/order/2017/baby-bib-pink-large.png">bavaglini</a> 
    per i bebè!
  </p>
  <figure>
    <img src="/order/2017/kidstshirt-fork-red-front-large.jpg"/>
  </figure>


<h3 id="teenagers">Ragazzi</h3>
  <p>Questo autunno, la FSFE lancerà una nuova attività per ragazzi. Il nostro obiettivo è di condividere i valori del Software Libero con i giovani sviluppatori. Se quindi sei una persona giovane che sperimenta con lo sviluppo software, o se ne conosci qualcuna, continua a seguirci.</p>

<h2 id="upcoming-event">Prossimo evento</h2>
  <ul>
  <li>Per mercoledì 4 agosto, stiamo organizzando un seminario online
    (in tedesco) per preparare la propaganda della nostra campagna "Denaro pubblico? Codice pubblico!» per le ultime settimane prima delle elezioni tedesche. Abbiamo bisogno del tuo supporto per diffondere il nostro messaggio. Se ti piacerebbe partecipare a questa iniziativa, <a href="https://registration.fsfe.org/btw21-Workshop">registrati</a> 
    ed unisciti al nostro seminario per discuterne in presenza.
  </li>
  </ul>

<h2 id="what-we-have-done-">Cosa abbiamo fatto:</h2>
  <ul>
  <li>Il 23 giugno, Max Mehl, responsabile del programma della FSFE, ha presentato
    REUSE nella <a href="https://www.ow2con.org/view/2021/Abstract_Community_Day#23061545">sessione</a> 
    “Estendere la responsabilità dell'Open Source” all'OW2con’21. Nella sua presentazione, Max Mehl ha spiegato come REUSE rende semplice per gli sviluppatori dichiarare le condizioni di licenza e il copyright per il proprio codice. La presentazione è disponibile su <a href="https://media.fsfe.org/w/6tThXW2gzx4LDeSjXeziw4">Peertube</a>. 
    Questa sessione è parte di una iniziativa a lungo termine di OW2 per promuovere le prassi ottimali e un buon senso civico nella gestione dell'open source.
  </li>
  <li>Il 6 e 7 luglio, Bonnie Mehring e Alexander Sander hanno presentato la nostra campagna per le elezioni politiche tedesche ai gruppi locali di Nordhessen e Francoforte. Se ti interessa partecipare a questi tipi di seminari, guarda il nostro prossimo evento.
  </li>
  <li>Il 22 luglio,  Bonnie Mehring ha presentato la nostra campagna "Denaro pubblico? Codice pubblico" nell'incontro mensile delle <a href="https://wiki.fsfe.org/Teams/Women">donne della FSFE</a>. Si è anche discusso di quali siano i progetti a riguardo della prossima campagna elettorale per il rinnovo del parlamento tedesco nel 2021. Il gruppo donne della FSFE è aperto a tutte le donne che sono interessante al Software Libero e alla tecnologia. Gli incontri si tengono online.</li>
  <li>Il 24 luglio, i traduttori si sono incontrati online per conoscersi a vicenda ed imparare ad utilizzare strumenti preziosi per il loro lavoro, come lo strumento webpreview, le pagine wiki per le traduzioni, e Git. L'incontro è stato condotto da Bonnie Mehring, 
    coordinatrice del team <a href="https://wiki.fsfe.org/Teams/Translators">dei traduttori della FSFE</a>, e da Luca Bonissi, che ha creato webpreview. 
  </li>
  <li>
    Alexander Sander, il nostro consulente in materia delle politiche, ha contribuito ad un resoconto sull'utilizzo del Software Libero nelle amministrazioni locali che è stato rilasciato dall'associazione tedesca per l'amministrazione comunale. L'associazione, "Kommunale Gemeinschaftsstelle für 
    Verwaltungsmanagement (KGSt)", ha pubblicato il <a href="https://www.kgst.de/doc/20210706A0006">resoconto</a> [tedesco] intitolato "Open Source in Kommunen – Ein Baustein für mehr Digitale 
    Souveränität" (Open Source nei comuni – Una componente per la costruzione di una più ampia sovranità digitale). 
  </li>
  </ul>

<h2 id="legal-and-licensing-workshops-2021">Seminari legali e sulle licenze 2021</h2>

  <p>Il 14 luglio scorso si è concluso il seminario legale e sulle licenze 2021, che si è tenuto online. Il <a href="/activities/ln/llw.html">seminario legale e sulle licenze del Software Libero della FSFE
    (LLW)</a> si è tenuto ogni anno per la <a href="/activities/ln/ln.html">rete legale della FSFE</a> a partire dal
    2008, e serve come conferenza per esperti legali nel campo del Software Libero per dibattere problematiche e condividere le prassi migliori a riguardo delle licenze del Software Libero. Invece di un'unica conferenza, quest'anno LLW ha offerto presentazioni online, tavole rotonde di discussione e seminari per tutto il periodo da marzo a luglio.</p>
  <p>Siamo molto soddisfatti di aver messo in piedi un'edizione online del LLW e non vediamo l'ora di organizzare l'edizione del prossimo anno, nella speranza che si possa tenere in presenza, per continuare a costruire una robusta comunità legale per il Software Libero.</p>

<h2 id="get-active-for-the-federal-election-in-germany">Attiviamoci per le elezioni politiche in Germania</h2>

  <figure>
    <img src="https://pics.fsfe.org/uploads/medium/d9a1339d919cc9aa979241a4738e7c9d.png" />
    <figcaption></figcaption>
  </figure>

  <p>Il 26 settembre, un nuovo Bundestag (parlamento) verrà eletto in Germania. Ci siamo attivati per le elezioni e vogliamo assicurarci con le nostre attività che "Denaro pubblico? Codice pubblico!" giochi un ruolo importante per il prossimo governo. Vogliamo quindi essere sicuri che la nostra richiesta "Denaro pubblico? Codice pubblico!" venga inclusa nell'accordo di coalizione del prossimo governo tedesco. Abbiamo bisogno del tuo aiuto e del tuo sostegno per raggiungere questo obiettivo. Abbiamo creato per te un <a href="https://wiki.fsfe.org/Activities/Bundestagswahl_DE">pacchetto delle attività</a> [in tedesco] e lo presenteremo durante il seminario del 4 agosto 2021. Se vuoi partecipare,  <a href="https://registration.fsfe.org/btw21-Workshop">registrati qui</a>.
  </p>

<h2 id="contribute-to-our-newsletter">Contribuisci alla nostra newsletter</h2>
 
 <p>Se vuoi condividere qualche pensiero, immagine, o notizia, inviacele. 
Come sempre, l'indirizzo è <email>newsletter@fsfe.org</email>. Ci aspettiamo di 
ricevere tue notizie! Se vuoi anche sostenere noi e il nostro lavoro, unisciti 
alla nostra comunità e sostienici con una donazione o un <a href="https://my.fsfe.org/donate?referrer=newsletter">contributo mensile</a>. Un grazie alla nostra comunità e a tutti i volontari, i sostenitori e i donatori che rendono possibile il nostro lavoro. E grazie ai nostri traduttori, che ti permettono di leggere questa newsletter nella tua lingua.</p>
  <p>Un saluto da chi ti scrive, Fani Partsafyllidou</p>

<hr/>

  <p>Il maggiore impatto finanziario che la FSFE sta affrontando in questi tempi di distanza sociale è la cancellazione delle conferenze di Software Libero, inclusi i propri eventi. Per mantenere solido e vivo il movimento della libertà del software, considera di  <a href="https://my.fsfe.org/donate?referrer=newsletter">donare parte di ciò che avresti speso per le conferenze alle organizzazioni del Software Libero, inclusa la FSFE</a>.
  </p>

<hr/>

  </body>
  <sidebar promo="about-fsfe" />
  <date>
    <original content="2021-07-29" />
  </date>
  <followup>donate</followup>
  <tags>
      <tag key="front-page"/>
      <tag key="newsletter">Newsletter</tag>
  </tags>
  <discussion href="https://community.fsfe.org/t/709"/>
  <image url="https://pics.fsfe.org/uploads/medium/332b6523f33dd3a5e45b3500aa9f45a3.jpg"/>  
<translator>Francesco Florian e Luca Bonissi</translator>
</html>
