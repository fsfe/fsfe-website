<?xml version="1.0" encoding="UTF-8"?>
<html newsdate="2022-04-27">
<version>2</version>
<head>
 <title>EU Ecodesign: 38 organisaties eisen het recht op toegang tot en hergebruik van hardware</title>
</head>
<body>
<h1 id="eu-ecodesign-38-organisations-demand-the-right-to-access-and-to-reuse-hardware">EU Ecodesign: 38 organisaties eisen het recht op toegang tot en hergebruik van hardware</h1>
  
  <p>
    De FSFE publiceert een open brief, mede-ondertekend door 38 organisaties en bedrijven, om de EU-wetgevers te vragen om het recht om elke software op elk apparaat te installeren, inclusief volledige toegang tot hardware. Deze rechten ondersteunen de herbruikbaarheid en de levensduur van onze apparaten. De alliantie bestaat uit entiteiten uit de milieu-, de economische en de technologische sector.
  </p>
  
  <p>
    De Europese Unie staat op het punt de criteria voor ecologisch 
    ontwerp voor producten opnieuw te definiëren in verscheidene 
    wetgevingsvoorstellen, waaronder het initiatief inzake duurzame 
    producten, het circulaire elektronica initiatief en het recht op 
    reparatie. Deze voorstellen hebben tot doel de gebruiksduur van 
    hardware te verlengen en het circulaire gebruik van elektronische 
    apparaten te faciliteren. De huidige regelgeving dateert van 2009 
    en bevat geen criteria betreffende het ontwerp en de licentiëring 
    van software als een belangrijke factor voor de duurzaamheid van 
    elektronische producten. Software beïnvloedt rechtstreeks hoe lang 
    consumenten hun apparaten kunnen blijven gebruiken.
  </p>
   
 <figure>
  <a href="/activities/upcyclingandroid/openletter.html"><img src="https://pics.fsfe.org/uploads/medium/3a61b0fdd2eff4e6764ae3ba6fb6b892.jpg" alt="Op de afbeelding staan vier icoontjes, die elk één van de vier eisen uit de open brief voorstellen."/></a>
 </figure>
  <p>
    Tegenwoordig worden gebruikers die hun apparaten langer willen 
    blijven gebruiken, of hun hardware op een creatieve manier willen 
    hergebruiken, geconfronteerd met een groot scala aan 
    softwarebelemmeringen: van veroudering tot een onverwachte einde 
    ondersteuning, van serialisatie van reserveonderdelen tot 
    vergrendelde boot laders. In de praktijk worden deze kunstmatige 
    beperkingen op het gebruik en hergebruik van hardware uiteindelijk 
    door de software opgelegd. Noch consumenten noch professionele 
    diensten van derden kunnen ze overwinnen, vaak eenvoudigweg door de 
    ondoorzichtigheid van de licentiemodellen voor propriëtaire 
    softwaremodellen. Vrije Softwarelicenties lossen veel van deze 
    problemen op en worden op die manier cruciaal voor een 
    milieuvriendelijk ontwerp en de duurzaamheid van hardware; dit is 
    de kernboodschap van een <a href="/activities/upcyclingandroid/openletter.html">Open brief die 
    vandaag gepubliceerd is door de Free Software Foundation Europe en 
    mede ondertekend is door 37 Europese organisaties en bedrijven</a>.
  </p>
  <p>
    Onder de eerste ondertekenaars zijn grote reparatieverenigingen 
    zoals de Europese Recht op Reparatie-campagne, de Ronde Tafel 
    Reparatie en het Netzwerk Reparatur Initiative, die samen honderden 
    initiatieven en verenigingen van de Europese reparatiesector 
    vertegenwoordigen. Samen met iFixit, Fairphone, Germanwatch, Open 
    Source Business Alliance, Wikimedia DE, Digitalcourage, European 
    Digital Rights Initiative en anderen, vormen zij een alliantie van 
    38 organisaties, die de Europese wetgevers vragen om een duurzamere 
    digitale economie door gebruikers het recht te geven om vrij 
    besturingssystemen, software en diensten in vrijheid te laten 
    kiezen. De brief verdeelt dit recht in vier kerneisen:
  </p>
  
  <div class="color-box background rounded" data-color="android-blue">
    <h3 id="universal-right-to-install-any-software-on-any-device">Universele recht om welke software dan ook op welk apparaat dan ook te installeren</h3>
  </div>
  <div class="with-image-left small-img">
    <img src="https://pics.fsfe.org/uploads/big/4bc66bc88db53000d4c61158a2c59ed8.png" alt="drie tandwielen in verschillende kleuren en grootten integreren met elkaar, terwijl op één ervan de coderingsafkorting staat" />
    <div>
      <p>
        Gebruikers moeten het universele recht hebben om om het even welk 
        besturingssysteem en software die zij willen op elk apparaat te gebruiken. Wettelijke, 
        technische of andere belemmeringen voor het hergebruik van deze apparaten voor welk doel dan ook 
        mogen niet worden toegestaan.
      </p>
    </div>
  </div>
  <div class="color-box background rounded" data-color="android-blue">
    <h3 id="free-choice-of-online-service-providers">Vrije keuze van online dienstverleners</h3>
  </div>
  <div class="with-image-left small-img">
    <img src="https://pics.fsfe.org/uploads/big/3a188e6f8005efc058a948f46f8055fe.png" alt="een telefoonachtig toestel waaruit drie pijlen komen: één naar links, één naar rechts en één recht vooruit" />
    <div>
      <p>
        Het gebruik van bepaalde hardware mag de te gebruiken online diensten niet dicteren. De verplichting om on-line diensten aan te sluiten via Open Standaarden moet gebruikers in staat stellen diensten te kiezen van verschillende 
        fabrikanten, met inbegrip van zelf gehoste diensten of diensten die gehost worden 
        door een derde partij.
      </p>
    </div>
  </div>
  <div class="color-box background rounded" data-color="android-blue">
    <h3 id="interoperable-and-compatible-devices">Interoperabele en compatibele apparaten</h3>
  </div>
  <div class="with-image-left small-img">
    <img src="https://pics.fsfe.org/uploads/big/5d9d8a311d507cef799ce719b554094f.png" alt="vier verschillende geometrische figuren zijn via bruggen verbonden" />
    <div>
      <p>
        Het gebruik van bepaalde hardware mag niet dicteren welke andere hardware u moet 
        kopen om die apparaten aangesloten te houden. Fabrikanten 
        moeten alle gegevens die nodig zijn om een apparaat te laten werken verstrekken in Open 
        Standaardformaat, zodat de apparaten interoperabel zijn. 
        Kunstmatige incompatibiliteit van apparaten mag niet worden toegestaan.

      </p>
    </div>
  </div>
<div class="color-box background rounded" data-color="android-blue">
 <h3 id="publication-of-source-code-of-drivers-tools-and-interfaces">Publicatie van broncode van drivers, gereedschappen en interfaces</h3>
</div>
  <div class="with-image-left small-img">
    <img src="https://pics.fsfe.org/uploads/big/2846e7dcfaca4da119444ed8563f9f78.png" alt="een telefoonachtig apparaat ziet eruit als een slot dat is geopend" />
    <div>
  <p>
    Fabrikanten moeten de gebruikers in staat stellen om elk onderdeel van een toestel opnieuw te gebruiken, te vervangen of te repareren. Dit is alleen mogelijk als de gebruikers toegang hebben tot en gebruik kunnen maken van 
    hergebruik van de broncode van alle benodigde stuurprogramma's, hulpmiddelen en interfaces 
    om het apparaat en zijn onderdelen te laten werken. Dit betekent dat 
    de broncode van de hulpmiddelen, stuurprogramma's en interfaces van elk stuk 
    hardware in een apparaat gepubliceerd moet worden onder een Vrije Software-licentie.
  </p>
      </div>
  </div>
<br></br>
  <p>
    De FSFE en 37 Europese organisaties en bedrijven benadrukken de 
    bovenstaande eisen als noodzakelijk voor een duurzaam gebruik en hergebruik van onze 
    hardware. Door gebruikers het recht te geven besturingssystemen, software en diensten vrij te kiezen, zullen zij in staat gesteld zijn om hun apparaten voor een langere periode te gebruiken en hergebruiken.
  </p>
  <p>
    Tot de eerste ondertekenaars van de open brief behoren maatschappelijke 
    organisaties uit de sectoren milieu, economie en technologie. Verscheidene bedrijven steunen deze eisen ook, waaruit blijkt dat een duurzamere digitale samenleving en economische groei geen 
    tegenstrijdigheden zijn. De lijst van deze eerste ondertekenaars in alfabetische 
    volgorde is:
  </p>
<ol>
  <li>/e/ Foundation</li>
  <li>Associação Nacional para o Software Livre (ANSOL)</li>
  <li>European Open Source Business Association (APELL)</li>
  <li>Back Market</li>
  <li>Barcelona Free Software Group</li>
  <li>Citizen D</li>
  <li>Deutscher Naturschutzring</li>
  <li>Digitalcourage</li>
  <li>Digitale Gesellschaft CH</li>
  <li>Document Foundation</li>
  <li>Environmental Coalition on Standards</li>
  <li>Epicenter.works</li>
  <li>European Digital Rights (EDRi)</li>
  <li>Elektronisk Forpost Norge</li>
  <li>European Right to Repair Campaign (repair.eu)</li>
  <li>Fairphone</li>
  <li>Forum InformatikerInnen für Frieden und gesellschaftliche Verantwortung e.V. (FifF)</li>
  <li>Free Software Foundation Europe (FSFE)</li>
  <li>Germanwatch</li>
  <li>Greek Open Technologies Alliance (GFOSS)</li>
  <li>Heinlein Support</li>
  <li>iFixit</li>
  <li>KDE</li>
  <li>Mailbox.org</li>
  <li>Mouvement Ecologique</li>
  <li>Naturschutzbund Deutschland (NABU)</li>
  <li>Netzwerk Reparatur Initiativen</li>
  <li>Nextcloud</li>
  <li>Nitrokey</li>
  <li>Norwegian Unix User Group</li>
  <li>Oekozenter Pafendall</li>
  <li>Open Kowledge Foundation DE</li>
  <li>OPNTEC</li>
  <li>Open Source Business Alliance (OSBA)</li>
  <li>Runder Tisch Reparatur</li>
  <li>Shift</li>
  <li>Vrijschrift</li>
  <li>Wikimedia DE</li>
</ol>
<hr></hr>
  <p>
    Ondersteunt uw organisatie of bedrijf het recht van gebruikers om 
    besturingssystemen, software en diensten vrij te kiezen? Stuur dan een e-mail naar contact [at] fsfe [dot] org om de open brief te ondertekenen en u bij de alliantie aan te sluiten.
  </p>
</body>
<tags>
  <tag key="front-page"/>
  <tag key="upcyclingandroid">Android Opwaarderen</tag>
  <tag key="deviceneutrality">Apparaatneutraliteit</tag>
  <tag key="european-commission">Europese Commissie</tag>
  <tag key="european-parliament">Europees Parlament</tag>
  <tag key="policy">Europees Publiek Beleid</tag>
  <tag key="european-union">Europese Unie</tag>
  <tag key="open-letter">Open brief</tag>  
</tags>
<image url="https://pics.fsfe.org/uploads/medium/3a61b0fdd2eff4e6764ae3ba6fb6b892.jpg" alt="Vier illustraties. 1. Drie tandwielen in verschillende kleuren en maten integreren met elkaar, terwijl op één ervan de afkorting van de codering staat 2. Een telefoonachtig toestel waaruit drie pijlen komen, één naar links, één naar rechts en één recht vooruit 3. Vier verschillende geometrische figuren zijn via bruggen met verbonden 4. een telefoonachtig toestel ziet eruit als een slot dat geopend is"/>

<translator>André Ockers</translator>
</html>


