<?xml version="1.0" encoding="UTF-8" ?>

<html>
  <version>0</version>


<head>
    <title>Yönlendirici Özgürlüğü – FSFE</title>
</head>

<body class="article" microformats="h-entry">
    <h1 class="p-name">Yönlendirici Özgürlüğü</h1>

    <div class="e-content">
        <div id="introduction">
            <p>
                Toplumumuzda hangi cep telefonunu satın aldığımızı seçmekte özgür
                olduğumuz gibi evimizde kullanmak için teknik aygıtları özgürce
                seçebilmemiz gerektiğini söylemeye gerek yok. Ancak Avrupa'daki bazı
                İnternet Servis Sağlayıcıları, müşterilerinin İnternete bağlanmak için
                hangi aygıtı kullanmaları gerektiğini söyleyerek veya alternatif
                aygıtların sahiplerine karşı ayrımcılık yaparak bu ilkeye bağlı
                kalmazlar. Temel seçim özgürlüğümüzün zayıflamasına Avrupa Özgür
                Yazılım Vakfı ve diğer birçok kuruluş, proje ve birey karşı
                çıkmaktadır. Yönlendirici özgürlüğü sadece uzmanları ilgilendiren bir
                konu değil, hepimizi etkiliyor.
            </p>
        </div>

        <h2>Yönlendiriciler ve modemler nedir?</h2>

        <p>
            Yönlendiriciler ve modemler, aygıtlarımızın (bilgisayar, akıllı telefon,
            TV vb.) İnternet Servis Sağlayıcısı (İSS)'na bağlanmak için kullandığı
            gereçlerdir (veya Avrupa düzenlemelerine göre uçbirimlerdir). Modem
            bilgiyi içeri aktarırken yönlendirici bunu farklı aygıtlara dağıtır
            (veya "yönlendirir"). Yönlendiriciler bilgisayarlar arasında bilgi
            paylaşır ve bir modem aracılığıyla internete bağlanır. Bazen İSS
            tarafından bir yönlendirici ve modem aynı aygıtta sunulur. Ancak bir
            yönlendiricinin modem olmadan internete erişimi yoktur. Yönlendiriciler
            WiFi, IP Üzerinden Ses (<abbr title="Voice over IP">VoIP</abbr>) ve TV
            akışı gibi diğer işlevleri ve port yönlendirme, dinamik DNS veya VPN
            tüneli gibi teknik işlevlere de sahip olabilir. Normalde tüm internet
            tabanlı iletişim, yönlendiricilerden geçer.
        </p>

        <p>
            Avrupa'daki çoğu İSS, müşterileri için sözleşme ile birlikte önerilen
            bir yönlendirici sunmaktadır. İlkesel olarak bu kötü değildir çünkü
            kullanıcıların uygun bir aygıtı kendilerinin aramasına gerek yoktur.
            Bununla birlikte tüketiciler bu aygıtı kullanmaya zorlanırsa bu uygulama
            onları İSS'lerin haksız muamelesine yol açabilecek teknik ve sözleşme
            değişikliklerine tamamen bağımlı ve savunmasız hâle getirebilir.
        </p>

        <h2>Yönlendirici Özgürlüğü ve Net Tarafsızlığı</h2>

        <p>
            Ağ tarafsızlığı ("network neutrality") veya kısaca net tarafsızlığı
            ("net neutrality"), İSS'lerin tüm internet iletişimlerini eşit şekilde
            ele almaları ve mesela kullanıcı, içerik, web sitesi, hizmet, gereç türü
            veya iletişim yöntemine göre farklı bir şekilde ayrım yapmaması veya
            ücret almaması gerektiği ilkesidir. Yönlendirici Özgürlüğü bu fikrin
            temel bir sonucudur. Aslında kendi gereçlerimizin seçim özgürlüğü,
            Avrupa düzenleyici çerçevesinde zaten garanti edilmektedir.<a
                href="https://ec.europa.eu/digital-single-market/en/open-internet-net-neutrality">AB'nin sözümona Açık
                İnternet Yönetmeliği</a>, son kullanıcılara istedikleri yasal içerik ve hizmetlere İSS'leri
            aracılığıyla erişme ve bunları dağıtma hakkı vermektedir. Temel kural
            şudur: İnternet trafiği ayrım gözetilmeksizin ele alınacaktır.
        </p>

        <p>
            Bu özgürlüğü korumak için
            <a href="https://eur-lex.europa.eu/legal-content/EN/TXT/?uri=uriserv:OJ.L_.2015.310.01.0001.01.ENG">
                Net Tarafsızlığı Yönergesi'nin 3(1) maddesi</a>, ilgili açık internet kurallarının uygulanmasının her
            Avrupa ülkesinin
            Ulusal Düzenleyici Otoriteleri (NRA - "National Regulatory Authorities")
            için görev olduğunu belirler. Yönerge kurallarının uygulanmasını Avrupa
            Elektronik İletişim Düzenleyicileri Birimi (<abbr
                title="Body of European Regulators for Electronic Communications">BEREC</abbr>)'nin teknik yönergelerine
            göre denetlemelidirler.
        </p>

        <p>
            Bununla birlikte Avrupa genelinde birçok İSS; yönetmeliklere uymamakta
            ve Net Tarafsızlığı ilkesine açıkça aykırı bir şekilde kendi
            yönlendiricilerini tüketicilere dayatmaktadır. Argümanları; kullanıcının
            özel ve İSS'nin ağ gerecinin sınırları arasındaki keyfî bir tanım olan
            ağ sonlandırma noktasının (<abbr title="network termination point">NTP</abbr>) yeri ile ilgilidir. NTP'nin
            son kullanıcı etkinlik alanında bulunup
            bulunmayacağını belirlemek için bir tartışma başlattılar, böylece kendi
            modemlerini ve yönlendiricilerini kullanabilir veya NTP ağ operatörünün
            etkinlik alanının bir parçası olabilir, böylece son kullanıcılar kendi
            yönlendiricilerini özel bir modemle kullanamazlar. Bu durumda
            kullanıcılar, İSS'nin yönlendiricisini kullanmalıdır.
        </p>

        <figure>
            <img src="/picturebase/campaigns/routers/ntp-transp.png" alt="Ağ Sonlandırma Noktası" />
            <figcaption>
                Ağ Sonlandırma Noktası'nın Betimlenmesi
            </figcaption>
        </figure>

        <h2>Avrupa'da Yönlendirici Özgürlüğü</h2>

        <p>
            2013 ve 2016 yıllarında FSFE ve diğer 9 sivil kuruluş, Almanya'da
            Yönlendirici Özgürlüğü için başarılı bir
            <a href="/activities/routers/timeline.html">kampanya yürüttü</a>
            ve bu da tüm Alman İSS'lerinin, yeni müşterilerin internete bağlanması
            için alternatif modemler ve yönlendiriciler kullanmasını sağlaması
            hakkındaki tüm yasaların kabul edilmesiyle sonuçlandı. FSFE hâlâ
            uygulamayı
            <a href="https://wiki.fsfe.org/Activities/CompulsoryRouters/Implementation/Germany">izliyor</a>, İSS'lerinin
            yasalara uyup uymadığını kontrol etmek için gönüllülere
            sınama aygıtları gönderdi ve sonuçları topladı.
        </p>

        <p>
            Bununla birlikte bu temel konu hakkındaki farkındalık Avrupa genelinde
            hâlâ
            <a href="https://wiki.fsfe.org/Activities/CompulsoryRouters/#Router_Freedom_in_Europe">çok düşüktür</a>.
            Kullanıcılar, kendi gereçlerini seçme özgürlüğüne sahip olmama
            riskleri hakkında farkında olarak bilgilendirilmemektedir. Yönlendirici
            Özgürlüğü'nü yalnızca İSS'lere yarar sağlayan ve kullanıcıları çok
            haksız ve itaatkâr bir duruma maruz bırakan keyfî bir tanım temelinde
            sınırlamak kabul edilemez.
        </p>

        <h2>Yönlendirici Özgürlüğü neden önemlidir?</h2>

        <p>
            Şu şekilde anlatalım: Tüm internet trafiğiniz, şifrelemeniz,
            yedeklemeleriniz, iletişim, alışveriş, yazılar, iş etkileşimi vb.
            yönlendiricinizden aktarılır. Yönlendiriciniz özgür değilse dijital
            özgürlüğünüz tehlikeye girebilir.
        </p>

        <p>
            Yönlendirici Özgürlüğü'nün ihlali, aşağıdaki gibi farklı kısıtlamalarla
            ortaya çıkabilir:
        </p>

        <ul>
            <li>
                İSS; tüketicinin başka bir yönlendirici (örn. sözleşme yoluyla)
                kullanmasına izin vermez.
            </li>

            <li>
                İSS; tüketiciye PPPoE/VoIP bağlantısı için kullanıcı adı ve parola
                gibi bağlantı verisi vermez (bazı ülkelerde bu farklılık gösterebilir
                ancak sorun aynı kalır).
            </li>

            <li>
                İSS; müşterilerini İnternete/altyapısına bağlamak için standart
                olmayan teknikler (örn. özel fişler veya özel mülk protokoller)
                kullanır.
            </li>

            <li>
                İSS; herhangi bir yönlendiricinin kendi altyapısında (örn. MAC adresi
                veya başka bir kimlikle) kayıtlı olmasını gerektirir. Böylece tüketici
                kendi aygıtlarını kullanamaz çünkü bir IP adresi veya diğer gerekli
                verileri alamazlar.
            </li>
        </ul>

        <p>
            Bu durumlar Yönlendirici Özgürlüğü'nün eksikliğinin kötü sonuçlarını
            göstermektedir. Yönlendirici Özgürlüğü'nü savunmanın ve teşvik etmenin
            nedenleri; İnternet erişimi için temel ihtiyaçlarımızdaki etik ve teknik
            unsurlarla ilgilidir, örneğin:
        </p>

        <ul>
            <li>
                <strong>Seçim özgürlüğü</strong>: Kendi elektronik aygıtlarımızı seçme
                hakkımız var. Tüketiciler, İSS'nin önerdiği aygıtı herhangi bir
                nedenle kullanmak istemiyorsa, İSS kullanıcıya herhangi bir tepki
                göstermeksizin buna saygı duymalıdır.
            </li>

            <li>
                <strong>Gizlilik ve Veri Koruma</strong>: Yönlendirici Özgürlüğü'nün
                olmaması gizliliğimizi ve en hassas kişisel verilerimizin güvenliğini
                tehlikeye atıyor.
            </li>

            <li>
                <strong>Uyumluluk</strong>: Bazı İSS'ler, kullanıcılara belirli
                modeller uygulayarak yalnızca uyumlu donanımlar edinmeye zorlar.
                Tüketici ve çevre açısından bu, aygıtlar hâlâ çalışsa bile elektronik
                atıkların birikmesi nedeniyle olumsuzdur.
            </li>

            <li>
                <strong>Serbest Rekabet ve Teknolojik İlerleme</strong>: Kullanıcılar;
                özgür seçim ve ürünlerin sürekli iyileştirilmesini garanti eden
                serbest rekabetten yararlanır.Rekabet eksikliği nihayetinde
                kullanıcının zararınadır, çünkü (güvenlik) özelliklerinin sürekli
                azalmasına ve kullanıcı dostu özelliğinin zayıflamasına yol
                açmaktadır. Bu daha da ileri gider: Kullanıcı bir yönlendirici
                kullanmaya zorlanırsa İSS yalnızca bir SIP sağlayıcısını, bir bulut
                depolama alanını, bir Dinamik DNS sağlayıcısını veya bir medya akış
                platformunu desteklemekten yalnızca bir adım uzaktadır. Kullanıcı
                desteklenmediği için telefonlarını, güvenilir çevrim içi
                depolamalarını veya donanımlarını kullanamaz.
            </li>

            <li>
                <strong>Güvenlik</strong>: Yönlendirici Özgürlüğü'nün olmaması,
                yönlendirici pazarının büyük bölümlerine yalnızca bir veya birkaç ürün
                ailesi veya üreticisinin egemen olma olasılığını arttırır. Ardından
                büyük sorunlar veya güvenlik açıkları ortaya çıkarsa çok sayıda
                kullanıcı aynı anda etkilenecektir. Çoğu İSS yalnızca birkaç
                yönlendirici modeli kullanır ve bu nedenle müşterilerinin güvenliğini
                tehlikeye atar. Bu; özellikle üreticilerin ve sağlayıcıların çok
                önemli güncellemelerin dağıtımında çok yavaş olması ve kullanıcıların
                kendilerinin güncelleme yapmasına izin verilmemesi durumunda özellikle
                önemli bir sorundur.
            </li>
        </ul>

        <h2>Faaliyete geçin</h2>

        <p>
            Avrupa çapındaki İSS'ler, İnternet bağlantısı için kullandığımız gerece
            karşı seçim özgürlüğümüzü tehdit ederek tüketicilere kendi
            yönlendiricilerini dayatmaktadır. İSS'ler Ağ Sonlandırma Noktası
            hakkında kuşkulu tanımlar kullanarak Avrupa düzeyindeki tartışmayı
            kullanmaktadır. Özgürlüğümüzü korumak için bu temel kampanyaya
            katılabilirsiniz.
        </p>

        <p>
            Zaten Almanya'da kazandık ve diğer ülkeler de bu yolu izliyor. Bu
            süreçte değerli dersler öğrendik ve onları Yönlendirici Özgürlüğü'nün
            kesintiye uğratılmasına karşı mücadele etmek, topluluğunuzdakilere ve
            siyasi temsilcilerinize iletmek için gerekli tüm bilgileri
            bulabileceğiniz bir
            <a href="https://wiki.fsfe.org/Activities/CompulsoryRouters/">viki sayfasında</a>
            derledik.
        </p>
    </div>
    <!--/e-content-->

    <related-feed tag="routers"/>
</body>

<sidebar promo="our-work">
    <h2>Yönlendirici Özgürlüğü hakkında daha fazla bilgi</h2>
    <ul>
        <li>
            <a href="https://wiki.fsfe.org/Activities/CompulsoryRouters/">Yönlendirici Özgürlüğü nasıl savunulur?</a>
        </li>
    </ul>

    <h2>Yönlendirici Özgürlüğü ile ilgili haricî sayfalar</h2>
    <ul>
        <li>
            <a href="https://ec.europa.eu/digital-single-market/en/open-internet-net-neutrality">Avrupa Komisyonu Açık
                İnternet web sayfası</a>
        </li>
        <li>
            <a href="http://blog.mehl.mx/2014/why-free-choice-of-routers-is-an-unnegotiable-must/">Neden özgürce
                yönlendirici seçimi tartışmaya kapalı bir
                gerekliliktir?</a>
        </li>
    </ul>
</sidebar>

<translator>The FLOSS Information</translator>

</html>
<!--
Local Variables: ***
mode: xml ***
End: ***
-->
