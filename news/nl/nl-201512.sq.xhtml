<?xml version="1.0" encoding="UTF-8" ?>
<html newsdate="2015-12-07" type="newsletter">
  <version>1</version>

<head>
	<title>Buletini i FSFE-së - dhjetor 2015</title>
</head>
<body microformats="h-entry">
	<h1 class="p-name">Buletini i FSFE-së - dhjetor 2015</h1>


<h2 id="from-the-fsfe">Nga FSFE-ja</h2>

<h2 id="meps-in support-of-our-amendments" >Eurodeputetë në përkrahje të amendamenteve tona</h2>

<p>Komisionet e Parlamentit Europian për Tregun e Brendshëm dhe Mbrojtjen
e Konsumatorit (IMCO) dhe ai për Industrinë, Kërkimin dhe Energjinë (ITRE)
botuan një raport të përbashkët, nismë e tyre, bazuar në Strategjinë
e Komisionit për një Treg Dixhital Unik. Ekipi i FSFE-së për politikat
e shqyrtoi raportin dhe ka propozuar ndryshime për të përfshirë standarde
që janë të hapët, me natyrë minimale, dhe të sendërtueshëm me Software
të Lirë, për të integruar kështu kontroll të përdoruesit mbi të dhënat e veta
dhe për siguruar që reja e përbashkët unike mbi shkencën të sendërtohet me
Software të Lirë si bazë të vetën.</p>

<p>Për raportin janë kërkuar më tepër se 1000 amendamente nga eurodeputetë,
disa prej të cilëve i përkrahën vërejtjet dhe propozimet tona.
Kjo flet për një rritje të ndjeshmërisë në parlament kundrejt rëndësisë
së Software-it të Lirë në &quot;punimin në re të kompjuterave&quot;,
industrisë <em>big data</em> dhe standardizimit, si edhe në sektorin publik.
Madje raportuesja fiktive Cornelia Ernst, gjatë fjalës së saj në takimin
e përbashkët mes IMCO-s dhe ITRE-s, më 10 nëntor, theksoi nevojën për t’u marrë
me Software-in e Lirë . Këtë muaj, më 14 dhjetor, parlamenti do të votojë për
versionin përfundimtar të raportit.</p>

<p>Edhe pse raporti s’ka fuqi detyruese dhe Komisioni s’është i detyruar
të ndjekë rekomandimet e parlamentit, fakti që amendamentet tona u përkrahën
nga disa eurodeputetë është një hap i rëndësishëm. Veçanërisht në parlament,
i cili është më pak mikpritës kur vjen fjala për çështje që lidhen me
të drejtat dixhitale dhe Software-in e Lirë.</p>

<h2 id="germany-passed-law-against-compulsory-routers">Gjermania miratoi ligj
kundër rrugëzuesve të detyruar</h2>

<p><a href="/activities/routers/timeline.html">Pas tre vjetësh
lobimi intensiv nga FSFE-ja</a> dhe organizma të tjerë, parlamenti gjerman, si
dhe dhoma e dytë përfaqësuese, Këshilli Federal, miratuan një ligj kundër
rrugëzuesve të detyrueshëm, dhe pro zgjedhjes së lirë të tyre nga përdoruesi.
Ky është një hap i rëndësishëm drejt mbrojtjes së konsumatorit dhe
konkurrencës së drejtë mes prodhuesve. Zgjedhja e lirë u jep përdoruesve edhe
mundësinë të kujdesen për aspekte kritike, të tilla si siguria apo privatësia
në pajisjen e tyre të parapëlqyer. Ligji do të hyjë në fuqi në mesin e 2016-s
dhe do të shërbente si shembull për krejt Europën. Ne do të përkrahim
ligjshmëri kudo që të jetë nevoja.</p>

<h2 id="sony-rootkit-makes-headlines-10-years-later">Sony Rootkit rishfaqet
në titujt e shtypit 10 vjet më vonë</h2>

<p>Në fund të Tetorit, FSFE-ja rikujtoi rreziqet që kufizimet teknike mbi
teknologjinë sjellin për lirinë e gjithkujt të merret me pajisjet e veta.
Prej kësaj, tema u rimor nga shtypi dhe të paktën një duzinë artikujsh nga
disa emra të mëdhenj burimi përmbanin lidhje për te faqja e sajtit tonë me
të dhëna të përgjithshme mbi FSFE-në.
Ish-praktikanti ynë, Asa Ritz <a href="https://blogs.fsfe.org/asawritz/2015/11/04/sony-rootkit-still-making-headlines-10-years-later-2/">përmblodhi</a> në blogun e tij mbulimin që patëm
nga media.</p>

<h2 id="what-else-have-we-done">Ç’kemi bërë tjetër?</h2>

<ul>
<li>Presidenti i FSFE-së <a href="http://berlin2015.codemotionworld.com/talk-detail/?detail=1958">Matthias Kirschner, mbajti një bisedë rreth kompjuterit si një makinë universale</a>, në
Codemotion Berlin, dhe zhvilloi edhe një <a href="http://www.gruene-fraktion-berlin.de/offener-it-gipfel">praktikë rreth kufizimeve mbi kufizime teknike, në "Open IT Summit"</a>
në Berlin. Në një podkast, <a href="https://blogs.fsfe.org/mk/podcast-on-non-military-use-clause-in-gnu-gpl/">Matiasi  kundërshtoi një &quot;klauzolë joushtarake&quot; në licencat e Software-it të Lirë</a>.</li>

<li>Bashkërenduesi i bashkësisë në FSFE, Erik Albers dhe bashkërenduesi
i ekipit ligjor të FSFE-së, Matija Šuklje, morën pjesë në <a href="http://copycamp.pl/en/">Copycamp
Warsaw</a> ku u kujdesën për një stendë të FSFE-së dhe Matija për
të mbajtur një bisedë rreth "Implikacioneve mbi Software-in e Lirë të Reformës
së të Drejtave të Kopjimit në BE".</li>

<li>FSFE-ja qe e pranishme në <a href="https://fscons.org/2015/">FSCONS</a>, në
Goteborg, Suedi. Në një postim blogu, Christian Kalkhoff <a href="https://blogs.fsfe.org/softmetz/?p=63">shkroi
rreth përshtypjeve të tij nga FSCONSe</a>.</li>

"FSFE had its booths also at Open Source Summit in Paris, at Linuxday in
Dornbirn, Austria, at T-Dose in Eindhoven, Netherlands and at
OpenRheinRuhr Oberhausen, Germany."

<li>FSFE-ja qe e pranishme me stenda edhe në <a href="http://www.opensourcesummit.paris/">Open
Source Summit në Paris</a>, në <a href="http://www.linuxday.at/">Linuxday
në Dornbirn</a>, Austri, në <a href="http://www.t-dose.org/">T-Dose në Eindhoven</a>,
Hollandë, dhe në <a href="http://openrheinruhr.de/">OpenRheinRuhr
Oberhausen</a>, Gjermani.</li>
</ul>


<h2 id="take-action">Hidhuni Në Veprim</h2>

<ul>
<li>Nëse dëshironi të na takoni, do të gjeni anëtarë, anëtarë stafi dhe
bashkësie nga FSFE-ja në stendën tonë në <a href="https://fosdem.org/2016/">FOSDEM</a>.
Dhe nëse shkoni në <a href="https://events.ccc.de/congress/2015/wiki/Main_Page">Chaos
Communication Conference, #32C3, të këtij viti</a>, mos harroni të vini te
<a href="https://events.ccc.de/congress/2015/wiki/Assembly:Free_Software_Foundation_Europe">asambleja e FSFE-së</a>, për të marrë pjesë në një nga sesionet tona ose thjesht për një pushim
të shkurtër te "salloni ynë i Software-it të Lirë".</li>

<li>Ekipi i FSFE-së për arsimin po rikoncepton fletëpalosjen mbi arsimin. Nëse
dëshironi të merrni pjesë apo të jepni ide, mos ngurroni të merrni pjesë te <a href="https://wiki.fsfe.org/Reasons_for_schools_to_use_Free_Software">faqja wiki</a>.</li>

<li>Grupi vendor i FSFE-së i Zurihut filloi një album fotografik që shfaq persona që përdorin Software të Lirë. Nëse doni,  <a href="http://freie.software">mund të bëheni pjesë e tij.</a></li>

<li>Në fushatën tonë Çlironi Androidin Tuaj theksojmë rëndësinë e
Replicant-it si një sistem operativ me bazë Android 100% i lirë. Gëzohemi teksa
shohim që ky biznes rritet, që zë e shet <a href="https://tehnoetic.com/tehnoetic-s2-phone-replicant">telefona
me Replicant të instaluar</a> dhe shpresojmë se këtë shembull do ta ndjekin më
shumë kompani.</li>

<li>Nëse ju pëlqen sa kemi bërë në 2015-n dhe doni që të ta vazhdojmë
punën e mirë gjatë 2016-s apo të bëhemi edhe më të fuqishëm, shihni mundësinë të
<a href="/donate/donate">na përkrahni përmes një dhurimi</a>
ose të <a href="https://my.fsfe.org/donate">bëheni një anëtar mbështetës</a>.
Financimi është kyç për ekzistencën tonë.</li>
</ul>

<h2 id="out-of-the-community">Nga bashkësia</h2>

<ul>
<li>U themelua një ekip i ri: Rin-Vestfalia e Veriut është shteti më
i madh në Gjermani, me tre grupe vendore FSFE deri sot. Këtë muaj mbajtën
një <a href="https://blogs.fsfe.org/stehmann/?p=1629">takim inaugurimi
për një grup veprimi që shtrihet në gjithë shtetin, Ekipi NRW</a>. Përveç
bashkërendimit,
the <a href="https://blogs.fsfe.org/wromey/2015/11/22/grundungssitzung-des-nrw-teams-der-free-software-foundation-europe/">aktet parësore do të lidhen me edukimin e mësuesve</a>.</li>

<li>Në një takim vendor të FSFE-së në Dyseldorf, <a href="https://blogs.fsfe.org/stehmann/?p=1592">Andreas Schreiber foli për strategjinë e burimit të hapur të Aerospace
Centre DLR të Gjermanisë</a> dhe kjo veprimtari <a href="https://joinup.ec.europa.eu/node/147875">u pasqyrua
nga Observatori Europian i Burimit të Hapur</a></li>
<li>Pasi ofroi laptopë me Libreboot të instaluar për <a href="https://freie.computer/">freie.computer</a>grupin vendor <a href="https://blogs.fsfe.org/mmoeller/2015/11/27/flashdays-are-coming/">ekipi i FSFE-së
për Zyrihun vendosi të organizojë ditë veprimtarish të tilla</a></li>

<li>Daniel Pocock raporton mbi <a href="http://danielpocock.com/building-teams-around-sip-and-xmpp-in-debian-and-fedora">krijim ekipesh rreth metodave SIP dhe XMPP për ndërlidhje në Debian
dhe Fedora</a>, si dhe shkroi një <a href="http://danielpocock.com/quick-start-blender-video-editing">udhëzues për fillim të shpejtë të përdorimit të Blender-it për përpunim videosh</a></li>

<li>Marcus Möller <a href="https://blogs.fsfe.org/mmoeller/2015/11/04/freed-ora-23-workstation-available/">përshtati Fedora 23 si një version Freed</a>, që përfshin kernelin linux-libre
dhe shfletuesin Icecat. Është hequr krejt firmware-i pronësor.</li>
</ul>

<h2 id="good-free-software-news">Lajme të Mira Software-i të Lirë</h2>
<ul>
<li>Në shkallë <strong>BE-je</strong> : parlamenti europian i bën thirrje
komisionit për <a href="/news/2015/news-20151110-01.html">zëvendësim
sistematik në krejt institucionet e BE-së të software-it pronësor me Software
të Lirë të verifikueshëm</a>. Në <strong>Itali</strong>, the <a href="http://www.computerweekly.com/news/4500256578/Free-software-gains-ground-in-the-Italian-public-administration">Ministria e
Mbrojtjes po zëvendëson Microsoft Office-in me LibreOffice-in</a> në 150 mijë
kompjutera, çka përbën instalimin e dytë më të madh në Europë të LibreOffice-it.
Ndërkohë, qyteti i dytë industrial për nga rëndësia në Italinë Jugore, <a href="https://joinup.ec.europa.eu/node/146281">Bari, është duke përfunduar shpërnguljen në LibreOffice</a> dhe ODF. Në
të njëjtën kohë, në <strong>Zvicër</strong>, <a href="https://joinup.ec.europa.eu/community/osor/news/bern-council-demands-transition-open-source">këshilli bashkiak i Bernës e ka urdhëruar degën TI t’i japë fund varësisë nga software-i pronësor</a>, dhe të zëvendësojë software pronësor me zgjidhje Software i Lirë.
Po ky shembull u ndoq nga <strong>Danimarka</strong> ku qyteti i Aarhusit <a href="https://joinup.ec.europa.eu/community/osor/news/denmark%E2%80%99s-aarhus-insists-open-it-standards">po kërkon përdorimin e standardeve të hapura TI për krejt projektet e veta të ardhshme TI</a>, që të mund të çlirojë veten nga bllokimet që tregtuesit i bëjnë mundësisë së zgjedhjes. Së fundi një studim i kohëve të fundit në <strong>Francë</strong> ripohoi se <a href="https://joinup.ec.europa.eu/node/147785">administrata e vendit është ende një adoptuese e madhe e Software-it të Lirë në Francë</a>. 
Sipas studimit, tregu për Software të Lirë po rritet sipas një tendence lineare dhe do të rritet me 9% në vit deri më 2020-n.</li>

</ul>
<p>Ky është buletini i fundit për 2015-n. Shumë faleminderit për vëmendjen.
Buletini i ardhshëm do t’ju vijë në fillim të shkurtit 2016.</p>

<p>Me që ra fjala, ende po eksperimentojmë me rrugë dhe formate të rinj për
buletinin tonë. Ju lutemi, mos ngurroni të na jepni përshtypjet te
contact@fsfe.org.</p>

<p>Gëzuar Krishtlindjet dhe GNU-zuar Vitin e Ri!</p>
<p>Redaktorët tuaj Polina Malaja dhe Erik Albers <a href="/index.html">FSFE</a></p>
</body>

<sidebar promo="about-fsfe"/>
<date>
	<original content="2015-12-07"/>
</date>
<followup>donate</followup>
<tags>
	<tag key="newsletter"/>
</tags>

</html>
