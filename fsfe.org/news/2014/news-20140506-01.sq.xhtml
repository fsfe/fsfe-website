<?xml version="1.0" encoding="UTF-8"?>
<html newsdate="2014-05-06">
  <version>1</version>

	<head>
		<title>Letër e Hapur Komisionit Europian: Stop DRM-së në HTML5</title>
	</head>
	<body>

    <h1>Letër e Hapur Komisionit Europian: Stop DRM-së në HTML5</h1>

    <p>Sot, në <a href="http://dayagainstdrm.org/">"Ditën
      kundër DRM-së"</a>, Free Software Foundation Europe-a (FSFE) i ka dërguar <a
      href="/activities/drm/open-letter-ec-drm-html.html">një letër të hapur
      Komisionit Europian, në të cilën i kërkohet KE-së të parandalojë 
      integrimin e teknologjisë së Administrimit Dixhital të Kufizimeve
      (DRM) në standardin HTML5</a>.</p>

    <p>FSFE-ja është e shqetësuar nga përpjekjet që po bëhen në
    World Wide Web Consortium (W3C) për nxitjen e integrimit të
    teknologjisë së Administrimit Dixhital të Kufizimeve (DRM) në
    shfletuesit web. W3C kujdeset për mjaft nga standardet kyçe mbi
    të cilat bazohet World Wide Web-i.</p>

    <p>
    Një grup pune i W3C-së është duke standardizuar një "Encrypted Media
    Extension" (EME), i cili do t’u lejojë kompanive të shtojnë kollaj
    "Content Decryption Modules" (CDM) jo të lirë, përmes funksioneve
    DRM, duke u hequr kështu përdoruesve kontrollin mbi kompjuterat e tyre.
    Shumica e teknologjive DRM vendosin mbi përdoruesin kufizime që shkojnë
    shumë më tej se sa lejojnë të drejtat e kopjimit dhe të drejtat e 
    konsumatorit.
    </p>
 
    <blockquote><p>"Integrimi i lehtësive DRM në HTML5 është në kundërvënie
    me gjithçka që e ka bërë Internetin dhe World Wide Web-in të suksesshëm," 
    thotë presidenti i FSFE-së, Karsten Gerloff. "Është drejtpërdrejt në 
    kundërshtim me interesat e shumicës së përdoruesve të Internetit kudo."</p></blockquote>

    <p>Inspektimi i moduleve DRM do të jetë i vështirë, dhe i paligjshëm.
    Kodi i burimit për to do të mbahet fort, e fshehtë e kompanisë që
    ofron modulin. Kryerja e një inspektimi dhe raportimi i të metave
    të sigurisë do të ishte gjithashtu i paligjshëm në shumë vende që kanë
    adoptuar ligjet e ashtuquajtura të "anti-anashkalimit". Njoftimi i 
    një problemi sigurie te një modul DRM do ta ekspozonte njoftuesin
    përballë rrezikut të padive ligjore nga prodhuesit e atij moduli. </p>

    <p>FSFE-ja i kërkon Komisionit Europian:</p>
    
    <ul> 
      
      <li>Të angazhohet me W3C-në dhe të sigurojë që organizmi t’i marrë
      në shqyrtim këto shqetësime, teksa vendos për adoptimin e Encrypted
      Media Extension (EME).</li>
      
      <li>Të zotohet se nuk do të ta përdorë Encrypted Media Extension
      në infrastrukturën e vet, edhe sikur EME të standardizoheshin nga.
      </li>
      
      <li>Të mbrojë nga ndjekja penale njerëzit dhe kompanitë që kryejnë 
      retroinxhinierim të teknologjisë DRM dhe njoftojnë cenueshmeri.</li>

    </ul>

   </body>
    <sidebar>
    </sidebar>
    <tags>
        <tag key="front-page"/>
        <tag key="drm">Administrim Dixhital Kufizimesh</tag>
        <tag key="w3c"/> 
        <tag key="open-letter">Letër e Hapur</tag>
        <tag key="policy">Politika</tag>

    </tags>
</html>
