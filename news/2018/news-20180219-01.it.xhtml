<?xml version="1.0" encoding="UTF-8"?>
<html newsdate="2018-02-19">
  <version>1</version>


  <head>
    <title>FSFE Italia chiede la posizione dei partiti in merito al Software Libero</title>
  </head>
  <body>

  <h1>FSFE Italia chiede la posizione dei partiti in merito al Software Libero</h1>

	<p>Alla luce delle prossime elezioni che si terranno in Italia
    il prossimo 4 marzo, il team italiano della FSFE ha inviato una serie di domande
    ai vari partiti e candidati con l'intento di stimolarli ad esprimere le loro posizioni relativamente al ruolo
    del Software Libero nella pubblica amministrazione e nel mondo dell'educazione. Pubblicheremo
    e analizzeremo le loro risposte una volta che le avremo ricevute.</p>

	<div class="captioned right" style="margin: 2em">
		<img src="/graphics/ballot-box.png" alt="Ballot box" />
	</div>

	<p>Noi della Free Software Foundation Europe crediamo di avere la possibilità
    e il dovere di proporre il Software Libero e gli Standard aperti come argomenti di
    dibattito in tutte le tornate elettorali, siano esse a livello europeo, nazionale,
    regionale o locale. Questo è il motivo per cui la FSFE usa il periodo della campagna
    elettorale per chiedere ai politici quali siano le loro posizioni relativamente al
    Software Libero e agli standard aperti per mezzo del nostro <a href="/activities/elections/askyourcandidates/askyourcandidates">Ask Your Candidates framework</a>. </p>

	<p>Recentemente il team italiano della FSFE ha inviato una serie di domande ai partiti
    che sono in lista alle prossime elezioni politiche che si terranno il 4 marzo. Ai candidati
    viene chiesto quali siano le loro posizioni circa l'utilizzo del Software Libero e degli standard
    aperti all'interno delle pubbliche amministrazioni e qual è la loro disponibilità nel sostituire
    i formati proprietari. Altre domande riguardano l'uso del Software Libero nella scuola
    pubblica e quali sono le loro posizioni relative agli articoli 68 e 69 del "Codice dell'Amministrazione Digitale"
    così come le loro opinioni sulla net neutrality. Pubblicheremo e analizzeremo le loro risposte una volta che le avremo ricevute.</p>

	<p><blockquote>"Con questa campagna vorremo ricordare ai politici italiani
    qual è l'importanza del Software Libero e ricordare che l'applicazione degli
    articoli 68 e 69 del Codice dell'Amministrazione Digitale è un obbligo per le
    amministrazioni pubbliche" dice Natale Vinto, coordinatore della FSFE in
    Italia. "Allo stesso tempo vogliamo dare la possibilità  di conoscere agli elettori italiani
    quali sono le idee che i vari candidati hanno relativamente al
    Software Libero".</blockquote></p>

	<p>Scenario: in Italia gli articoli 68 e 69 del "Codice dell'Amministrazione Digitale"
    impongono alle amministrazioni pubbliche l'adozione in via preferenziale di soluzioni software
    sviluppate internamente e la scelta di Software Libero al posto di soluzioni proprietarie.
    Inoltre le amministrazioni hanno il dovere di condividere il codice sorgente e la documentazione
    dei software sviluppati utilizzando denaro pubblico. Sfortunatamente queste prescrizioni non
    sono ancora state pienamente recepite e non vengono messe in pratica in numerosi casi.</p>

	<p>Queste sono le domande che sono state inviate ai maggiori partiti in corsa per le elezioni:</p>

	<blockquote>
		<ol>
			<li>Qual è la Sua posizione sull‘impiego del Software Libero e Open Source all‘interno della Pubblica
			Amministrazione?</li>
			<li>È favorevole a rendere obbligatorio nella Pubblica Amministrazione l'uso di formati digitali aperti al
			posto di formati proprietari?</li>
			<li>È favorevole all'introduzione all'interno dei programmi scolastici ed universitari di quegli elementi che
			caratterizzano la diffusione e lo sviluppo di soluzioni aperte attraverso l'uso di Software Libero e Open
			source?</li>
			<li>Come si pone rispetto al Codice Amministrazione Digitale (in particolare Art. 68 e 69. Riuso delle
			soluzioni e standard aperti) e in caso favorevole modificherebbe qualcosa?</li>
			<li>Qual è la Sua posizione o quella del Suo partito sul tema della Net-Neutrality?</li>
		</ol>

	</blockquote>


</body>
<tags>
   <tag key="ayc">Ask your Candidates</tag>
      <tag key="pmpc">Public Code</tag>
      <tag key="openstandards">Standard aperti</tag>
      <tag key="publicadministration">Public Administration</tag>
      <tag key="it">Italia</tag>
  <tag key="front-page"/>
</tags>
<author id="albers"/>
</html>
