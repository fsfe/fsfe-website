<?xml version="1.0" encoding="UTF-8"?>

<html newsdate="2019-03-02">

	<head>
		<title>Jonas Öberg vjen te FSFE-ja si drejtor ekzekutiv</title>
	</head>
	
	<body class="press release">
	
	  <h1>Jonas Öberg vjen te FSFE-ja si drejtor ekzekutiv</h1>

	  <p newsteaser="yes">FSFE-ja ka punësuar veprimtarin, prej kohësh,
	  e Software-it të Lirë, Jonas Öberg, për të qenë drejtori ekzekutiv
          i organizmit. Drejtimin e organizmit e merr më 1 Mars.
	  </p>
	  
	  <p><a href="http://www.fsfe.org/about/oberg/">Jonas
	      Öberg</a> është një nga anëtarët themelues të FSFE-së, dhe ka
              qenë nënpresident i organizmit nga 2001 deri më 2008-n. Ai ka
              përvojë të konsiderueshme në administrim projektesh dhe entesh
              që kanë lidhje me Software-in e Lirë. Përpara ardhjes këtu si
              drejtor ekzekutiv, ka qenë anëtar i fondacionit Shuttleworth
              Foundation për të punuar mbi projektin Elog.io, i cili synon
              krijimin e një depoje të përbotshme origjine për punë krijuese,
              ka punuar si bashkërendues i Creative Commons në Europë, ka 
              dhënë leksione inxhinierie software-i dhe ka krijuar konferencën
              FSCONS në  formën e saj origjinale.
          </p>
          <p>
              Jonasi fillimet e tij si vullnetar për Software-in e Lirë i ka më
              1998-n, teksa studionte matematikë në nivel universitar. Pasi
              orët e informatikës iu dukën shumë më interesante se sa matematika,
              zbuloi shpejt Software-in e Lirë dhe zuri të japë ndihmesë si 
              vullnetar te Free Software Foundation, në rolin e përgjegjësit
              kryesor të sajtit të Projektit GNU. Gjatë viteve, ka marrë pjesë
              edhe te Debian, te projekti GNOME, dhe ka krijuar edhe ai vetë
              ndonjë software.
	  </p>


	  <blockquote><p>“Jemi vërtetë të lumtur nga mbërritja e Jonasit” thotë
          Karsten Gerloff, president i FSFE-së. “Vullnetarët dhe stafi i FSFE-së
          janë shumë të përkushtuar dhe të motivuar. Jonasi do ta kanalizojë
          këtë energji në një aftësi më të madhe për veprim. Falë tij, 
          do të jemi në gjendje të arrijmë shumë më tepër për Software-in e Lirë."
          </p></blockquote>

	  <blockquote><p>“Kemi përballë nevojën për të siguruar themelet
          ligjore, shoqërore dhe teknike të Software-it të lirë, si dhe
          për vazhdimin e punës në shtimin e ndërgjegjësimit mbi Software-in
          e Lirë,” thotë Jonas Öberg.
          “Këto janë sfida me të cilat mezi pres të trajtoj, tok me stafin
          tonë, anëtarët shok dhe vullnetarë anembanë Europës dhe gjetkë, si
          në bashkëpunim me organizma të tjerë."
          </p></blockquote>

	</body>

      <tags>
	<tag>front-page</tag>
	<tag>announce</tag>
      </tags>
      
</html>
