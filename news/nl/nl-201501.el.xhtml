<?xml version="1.0" encoding="UTF-8" ?>
<html newsdate="2015-01-05" type="newsletter">

<head>
	<title>Ενημερωτικό Δελτίο FSFE - Ιανουάριος 2015</title>
</head>

<body class="newsletter article" microformats="h-entry" id="nl-201501">
	<h1 class="p-name">Ενημερωτικό Δελτίο FSFE - Ιανουάριος 2015</h1>
	<div class="e-content">
	
	<h2>Μια περιστροφή</h2>
	
	<p>
		Η Γη συμπλήρωσε, ξανά, ακόμη μία πλήρη, εθιμοτυπικά προσμετρούμενη
		περιστροφή. Εδώ στο FSFE, ήμασταν απασχολημένοι όλο το 2014, δουλεύοντας σκληρά
		για να εξασφαλίσουμε ότι οι χρήστες θα συνεχίσουν να έχουν τον έλεγχο των συσκευών τους και για να μπορεί
		το Ελεύθερο Λογισμικό κάποια στιγμή να συναγωνίζεται με ίσους όρους στις δημόσιες προκηρύξεις.
		Περισσότερες πληροφορίες, περιλαμβανομένης της έκτασης των περιορισμένων μας επιτυχιών και των 
		μελλοντικών μας προοπτικών, και για τα δύο αυτά θέματα, αλλά και για άλλα μετωπά μας, μπορείτε να
		βρείτε στην <a href="/news/2014/news-20141218-02.html">ετήσια αναφορά για το 2014</a>,
		που γράφτηκε από τον Πρόεδρό μας, τον <a href="/about/gerloff">Karsten Gerloff</a>.
	</p>

	<p>
		Εκτός από το να προσφέρουμε μια αναλυτική ανασκόπηση των δραστηριοτήτων μας μέσα στο
		2014, ο Karsten τελειώνει την αναφορά με μια σύντομη ματιά στις προκλήσεις
		που θα αντιμετωπίσουμε και θα ξεπεράσουμε στην περιστροφή του 2015.
		Παρεμπιπτόντως, σκοπεύουμε να χτίσουμε πάνω στην επιτυχία μας με το
		<a href="http://freesoftwarepact.eu/">Σύμφωνο Ελεύθερου Λογισμικού (Free Software Pact)</a> για να διαδώσουμε
		την ευαισθητοποίηση σχετικά με το Ελεύθερο Λογισμικό τόσο μεταξύ των εκλεγμένων αντιπροσώπων των
		Ευρωπαίων πολιτών, όσο και μεταξύ των μη εκλεγμένων γραφειοκρατών του εκτελεστικού
		κλάδου.
	</p>

	<p>
		Σκοπεύουμε, επίσης, να επενδύσουμε περισσότερο στους τοπικούς εθελοντές μας και στις ομάδες
		Μελών. Ευελπιστούμε πως όχι μόνο θα αγγίξουμε ένα ευρύτερο κοινό, αλλά και ότι
		θα ασκήσουμε μια μεγαλύτερη επιρροή μέσω αυξημένης τοπικής συμμετοχής, αν και αυτό θα είναι,
		επίσης, πολύ πιο διασκεδαστικό για όλους τους συμμετέχοντες.
	</p>

	<h2>Εκλογές Κοινότητας</h2>

	<p>
		Το FSFE διαθέτει λίγα λιγότερα από 1500 <a href="/fellowship/">Μέλη</a> ή
		υποστηρικτικά μέλη. Εκτός από το να επωφελούνται από
		<a href="/fellowship/about/fellowship.html#youget">ορισμένα οφέλη</a>
		που είναι χρήσιμα για ψηφιακούς ακτιβιστές, όλοι τους έχουν δικαίωμα λόγου στη διακυβέρνηση
		του FSFE. Αυτό το δικαίωμα ασκείται με την
		<a href="/about/legal/constitution.html#id-fellowship-seats">εκλογή</a>
		αντιπροσώπων στη Γενική Συνέλευση, το ανώτατο σώμα λήψης αποφάσεων
		του FSFE. Ο προσωρινός σας εκδότης θα υπηρετήσει αυτή την περίοδο ως
		Αντιπρόσωπος της Κοινότητας (Fellowship Representative) αυτή την Άνοιξη, και συνεπώς, θα πρέπει να εκλεγεί
		ένας νέος Αντιπρόσωπος από τα τακτικά Μέλη, από τις 20 Φεβρουαρίου μέχρι τις 6 Μαρτίου
		2015, 12pm.
	</p>

	<p>
		Ο απερχόμενος Αντιπρόσωπός σας θα ήθελε να εκμεταλλευθεί την ευκαιρία αυτή για να
		προσκαλέσει όλα τα Μέλη μας να συμμετάσχουν στις εκλογές. Η Γενική Συνέλευση
		είναι υπεύθυνη για τη λήψη όλων των στρατηγικών αποφάσεων του FSFE και όλα
		τα Μέλη, είτε είναι πραγματικοί ιδεαλιστές, είτε πραγματιστές με επιχειρηματική νοοτροπία, έχουν
		το ίδιο δικαίωμα να επηρεάσουν τη μελλοντική μας ανάπτυξη και κατεύθυνση, οπότε σας παρακαλώ,
		κάντε το.
	</p>

	<h2>EU: ο καλός και ο κακός</h2>

	<p>
		Στις 17 Δεκεμβρίου 2014, το Ευρωκοινοβούλιο ψήφισε τον ισολογισμό της ΕΕ για το
		2015. Είμαστε ευτυχείς να αναφέρουμε ότι χάρη στις προσπάθειες των Ευρωβουλευτών
		Julia Reda (Πειρατές) και Max Andersson (Πράσινοι), το Ευρωκοινοβούλιο αφιέρωσε
		μέχρι και ένα εκατομμύριο ευρώ για την κριτική ανασκόπηση Ελεύθερου Λογισμικού που χρησιμοποείται
		από το ίδιο το Ευροκοινοβούλιο και από την Ευρωπαϊκή Επιτροπή. Ελπίζουμε οι εμπλεκόμενοι θεσμοί
		θα συνεργαστούν στενά με τους προγραμματιστές upstream, για να προκύψουν τα μεγαλύτερα δυνατά οφέλη
		για το κοινό. Καλωσορίζουμε επίσης και τις
		<a href="/news/2014/news-20141219-01.html">περαιτέρω χρηματοδοτήσεις</a>
		που έχουν ως στόχο να επιτρέψουν μια με ίσους όρους συμμετοχή στην ψηφιακή κοινωνία.
	</p>

	<p>
		Ατυχώς, πρέπει να συνεχίσουμε να απευθύνουμε έκκληση προς τους Ευρωπαϊκούς θεσμούς να χρησιμοποιούν
		Ανοικτά Πρότυπα και Ελεύθερο Λογισμικό, καθώς μια πρόσφατη μελέτη που καταρτίσθηκε για τους
		Πράσινους/EFA
		<a href="/news/2014/news-20141212-01.html">βρήκε</a> ότι το Ευρωκοινοβούλιο
		υστερεί θλιβερά στις δημοκρατικές του υποχρεώσεις να διασφαλίζει διαύγεια
		και ανοιχτότητα. Μεταξύ άλλων ελλείψεων, οι κοινοβουλευτικοί εκπρόσωποι δεν έχουν
		πρόσβαση σε μια λύση ηλεκτρονικής αλληλογραφίας που να συμμορφώνεται με πρότυπα.
	</p>

	<h2>Κάτι εντελώς διαφορετικό</h2>

	<ul>
		Από το planet aggregation:
		<li>
			Ο Paul Boddie γράφει για την
			‘<a href="https://blogs.fsfe.org/pboddie/?p=802">μη προγραμματισμένη αχρήστευση</a>’
			των πρώιμων συσκευών Fairphone, υποστηρίζοντας δικαιολογημένα ότι η απόφαση της Fairphone
			να παραβλέψει ή να μη δώσει προτεραιότητα στην υποστήριξη υλικού για το Ελεύθερο
			Λογισμικό δεν ήταν συνετή, λαμβάνοντας υπόψη την πληθώρα διαθέσιμων πληροφοριών
			σχετικά με την έλλειψη υποστήριξης υλικού για Ελεύθερο Λογισμικό.
		</li>
		<li>
			Ο Otto Kekäläinen
			<a href="http://seravo.fi/2014/password-hygiene-every-mans-responsibility">γράφει</a>
			για τη διαχείριση κωδικών πρόσβασης, ενώ αναγνωρίζει ότι οι άνθρωποι δεν είναι
			συσκευές αποθήκευσης δεδομένων. Το άρθρο του Otto είναι ένα εξαιρετικό ανάγνωσμα, εφόσον το πάρετε με
			λίγο αλατοπίπερο.
		</li>
		<li>
			Ο Nico Rikken μελετά το δικαίωμα να κάνει κανείς κακές επιλογές στο άρθρο του
			‘<a href="http://nicorikken.eu/blog/optional-rights/">Προαιρετικά δικαιώματα</a>’.
		</li>
	</ul>
	
	<p>
		Το 2015 θα φέρει μαζί του και μία νέα etiquette στον Πλανήτη της Κοινότητας.
		Το προτεινόμενο προσχέδιο θα παρουσιαστεί προς τα Μέλη για διαβούλευση με την πρώτη ευκαιρία.
	</p>

	<h2>Δραστηριποιηθείτε: διαδώστε το Ελεύθερο Λογισμικό</h2>

	<p>
		Η εποχή ανταλλαγής δώρων μόλις τελείωσε. Αναμφίβολα θα έχεις και συ κάποιον φίλο ή συγγενή
		που ήταν επαρκώς άτυχος να του χαρίσουν έναν υπολογιστή μαζί με
		μη-ελεύθερο λογισμικό, σαν δώρο. Βοηθήστε τους να εγκαταστήσουν μια ελεύθερη διανομή
		GNU/Linux ή το <a href="http://www.replicant.us/">Replicant</a>.
	</p>

	<p>
		Ευχαριστούμε όλους τους <a href="/contribute/contribute.html">εθελοντές</a>, τα
		<a href="http://fellowship.fsfe.org/join">Μέλη</a> και τους
		<a href="/donate/thankgnus.html">εταιρικούς μας δωρητές</a> που καθιστούν εφικτό το
		έργο μας,<br />
		<a href="/about/ojasild">Heiki Ojasild</a><br />
		Αντιπρόσωπος Κοινότητας, <a href="http://www.fsfe.org">FSFE</a>
	</p>
	
	</div>
	<!--/e-content-->
</body>

<sidebar promo="about-fsfe" />
<author id="repentinus" />
<date>
	<original content="2015-01-05" />
</date>
<followup>donate</followup>
<tags>
	<tag>newsletter</tag>
</tags>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
