<?xml version="1.0" encoding="utf-8"?>
<html newsdate="2022-04-05" type="newsletter">
  <version>1</version>

  <head>
    <title>KI in EU +++ Open brief aan Bondsdag +++ Plasma Mobile +++ Meshnet</title>
  </head>
  <body microformats="h-entry">

<h1 id="ai-in-eu-open-letter-to-bundestag-plasma-mobile-meshnet">KI in EU +++ Open brief aan Bondsdag +++ Plasma Mobile +++ Meshnet</h1>

  <p>
    In onze April-nieuwsbrief verwelkomen we veelbelovende ontwikkelingen rond 
    KI in de EU. We richten onze eis, een duidelijk 
    budget voor Vrije Software, aan de Duitse regering. We interviewen Plasma Mobile-ontwikkelaar 
    Bhushan Shah en praten met Elektra Wagenrad over Mesh-netwerken. We feliciteren KDE met eco-gecertificeerde software.
  </p>

<h2 id="european-parliament-recognises-free-software-as-key-for-fair-ai">Europees Parlement erkent Vrije Software als cruciaal voor eerlijke KI</h2>
  
  <p>
      De speciale commissie voor kunstmatige intelligentie in een digitaal tijdperk 
    (AIDA) van het Europees Parlement stemde over haar resolutie over de 
    kunstmatige intelligentie in een digitaal tijdperk op 22 maart, en 
    onderstreepte het belang van Vrije Software voor KI met een ruime 
    meerderheid. We vragen de medewetgevers van de EU nu om rekening te houden met dit standpunt evenals bepalingen en richtlijnen over Vrije Software op te nemen 
   in de komende wetgeving.
  </p>

  <p>
      Overheden die KI-systemen gebruiken moeten deze publiek beschikbaar stellen. Overheidsonderzoek dat KI-systemen uitvindt moet ze 
    publiek beschikbaar maken. Transparantie in KI-technologieën is nodig om ze 
    ze te testen, hun resultaten te evalueren en ze te verbeteren. <a href="/news/2022/news-20220330-01.html">De FSFE 
    volgt het wetgevingsproces op de voet</a>, analyseert <a href="https://download.fsfe.org/campaigns/AIandFS/fsfe_AIandFreesoftware.pdf">hoe 
    AI verifieerbaar en betrouwbaar kan blijven en ook kan leiden tot verdere 
    innovatie</a> met Vrije Software.
  </p>

<h2 id="germany-has-ambitious-free-software-plans-will-it-realise-them-">Duitsland heeft ambitieuze Vrije Software-plannen. Zullen deze worden gerealiseerd?</h2>

  <p>
    In het regeerakkoord van de Duitse regering werd digitalisering 
    als een prioriteit gesteld en Vrije Software als een veilige en transparante 
    oplossing genoemd. 100 dagen nadat de nieuwe Duitse regering aan het bewind is gekomen is er nog geen 
    actie ondernomen. Integendeel: Duitse overheidsdiensten zijn 
    verontrustend dichtbij het gebruik van Microsoft-produkten, waarmee ze de kans laten voorbijgaan 
    om een strategie op basis van open interfaces te volgen. Alexander Sander,  
    FSFE's beleidsadviseur, legt uit: "In plaats van eindelijk 
    een 'Vrije Software cloud' voor overheden te bieden, zal de 
    nieuwe regering weer vertrouwen op dure propriëtaire 
    toepassingen." <a href="/news/2022/news-20220315-01.html">We roepen 
    de regering op om haar eigen plannen te volgen</a>.
  </p>

  <p>
      Meer specifiek: samen met andere actoren zoals de Open Source 
    Business Alliance en de Open Knowledge Foundation Duitsland eist de 
    FSFE eist dat de Duitse regering <a href="/news/2022/news-20220328-01.html">
    digitale soevereiniteit opneemt in de federale begroting voor 2022</a> en  
    reeds aangekondigde initiatieven voor softwarevrijheid implementeert. In een <a href="https://download.fsfe.org/policy/letters/20220328-German-Budget-and-Free-Software-2022.de.pdf">open 
    brief (DE)</a> richten de ondertekenaars zich tot de regeringsgroepen in 
    de Bondsdag.
  </p>
  
<h2 id="plasma-mobile-running-a-privacy-respecting-and-secure-gnu-linux-phone">Plasma Mobile: draai een veilige GNU/Linux-telefoon die uw privacy respecteert</h2>

  <p>
      Wat zijn mijn mogelijkheden als ik mijn telefoon met Vrije Software wil laten werken? 
    We interviewden Plasma Mobile-ontwikkelaar Bhushan Shah om meer over het project te weten te komen. 
    Plasma Mobile is een volledig op Linux gebaseerd systeem dat 
    een volledig transparant ontwikkelingsproces biedt. Als het gaat om 
    privacy is Plasma Mobile een van de veiligste besturingssystemen 
    voor telefoons. Er is geen tracking, spionage, noch datamining om 
    gerichte advertenties te produceren. <a href="/news/2022/news-20220323-01.html">Bhushan 
    geeft een duidelijk overzicht van Plasma Mobile, inclusief hoe het 
    wordt ontwikkeld en hoe je het kunt krijgen</a>.
  </p>

  <figure>
    <a href="/news/2022/news-20220323-01.html">
      <img src="https://pics.fsfe.org/uploads/medium/b9b1f761fd936faa0aab1e11fe3f70bd.jpg" alt="7 mensen voor een tuin en een gebouw op een zomerdag"/>
    </a>
    <figcaption>
      Bhushan Shah (tweede van links), ontwikkelaar van het Plasma Mobile-project sinds 2015.
    </figcaption>
  </figure>

<h2 id="listen-to-our-new-podcast-episode-discover-mesh-networking-">Luister naar onze nieuwe podcast-afevering. Ontdek mesh-netwerken.</h2>
  
  <p>
      <a href="/news/podcast/episode-14.html">In onze nieuwe 
    Software Freedom Podcast-aflevering praat Matthias Kirschner met onze 
    gast, Elektra Wagenrad, over het ontstaan van Freifunk, het 
    B.A.T.M.A.N.-protocol, en het Mesh Potato-project</a>. Als u 
    nieuw bent in de wereld van mesh-netwerken is deze aflevering een gemakkelijke 
    ingang. Elektra legt de theorie achter de protocollen uit 
    en duikt dieper in het filosofische idee ervan.
  </p>

  <figure>
    <a href="/news/podcast/episode-14.html">
      <img src="https://pics.fsfe.org/uploads/medium/0bf10017e47d8510d09d6058db413290.png" alt="Portret van een lachende vrouw"/>
    </a>
    <figcaption>
              Elektra Wagenrad, een van de oorspronkelijke ontwikkelaars van het 
      B.A.T.M.A.N.-protocol en van het Mesh Potato-project. De afbeelding is 
      gelicentieerd onder CC-BY-SA 3.0 en gemaakt door Andrea Behrendt.
    </figcaption>
  </figure>

<h2 id="the-most-energy-efficient-pdf-reader-is-free-software-congrats-okular-">De meest energie-efficiënte PDF-lezer is Vrije Software. Gefeliciteerd, Okular!</h2>

  <p>
      Om precies te zijn is Okular een universele documentlezer. Dit betekent dat u 
    niet alleen in staat bent om PDF's, strips, en EPub-boeken te lezen maar ook 
    door afbeeldingsbestanden kunt bladeren, Markdown-documenten visualiseren en 
    nog veel meer. In februari 2022 kreeg Okular het Blauwe Engel 
    ecolabel: het officiële milieukeurmerk van de Duitse 
    overheid. In 1978 was de Duitse Milieudienst de eerste die een 
    een milieukeurmerk instelde; dit jaar werd de reikwijdte van het label 
    uitgebreid tot softwareproducten, waardoor Okular het eerste 
   eco-gecertificeerde computerprogramma is geworden.
  </p>

  <p>
      Om het Blauwe Engel-ecolabel te krijgen moet een programma 
    aan veel eisen voldoen, waaronder transparantie, achterwaartse 
    compatibiliteit en de mogelijkheid om de toepassing te draaien op hardware 
    die minstens vijf jaren oud is. Vrije Software blinkt meestal uit in deze 
    voorwaarden. De FSFE <a href="/news/2022/news-20220316-01.html"> feliciteert 
    Okular en de hele KDE-gemeenschap</a>!
  </p>

  <figure>
    <a href="/news/2022/news-20220316-01.html"><img src="https://pics.fsfe.org/uploads/medium/bb97d5abf32d0f8f5c38ca7e190c4030.png" alt="Schermafbeelding van strips, geopend met Okular"/></a>
    <figcaption>
      Schermafdruk van KDE's Okular, met illustraties van David Revoy CC-BY-SA-4.0
    </figcaption>
  </figure>
  
<h2 id="save-the-date-">Markeer de datum!</h2>

<ul>
  <li>
    <p>
          Donderdag 14 april is de dag van drie FSFE lokale groepsbijeenkomsten. 
      Van 18:00 tot 21:00 uur vindt in <a href="https://wiki.fsfe.org/Events/Zurich/2022-04-14">Zürich 
      de reguliere persoonlijke maandelijkse bijeenkomst plaatsvinden</a>. Iedereen die geïnteresseerd is 
      in Vrije Software en die wil opkomen voor de idealen van Vrije 
      Software kan meedoen. De groep zal het hebben over manieren om 
      nieuwe mensen te bereiken en over de komende Open Onderwijsdag. In <a href="https://wiki.fsfe.org/LocalGroups/Hamburg">Hamburg wordt ook de reguliere persoonlijke bijeenkomst georganiseerd</a>. Word voor meer informatie alsjeblieft lid van 
      de e-maillijst van de groep. En ook in <a href="https://wiki.fsfe.org/LocalGroups/Berlin">Berlijn</a> vindt de reguliere online maandelijkse bijeenkomst plaats. Schrijf u in op de <a href="https://lists.fsfe.org/postorius/lists/berlin.lists.fsfe.org">e-maillijst</a> of volg de <a href="https://libranet.de/profile/fsfeberlin">Mastodon-pagina</a> van de groep om op de hoogte te blijven.
    </p>
  </li>
  <li>
    <p>
          Op woensdag 20 april houdt <a href="https://wiki.fsfe.org/LocalGroups/BNL">het FSFE landteam 
      team Nederland</a> zijn gewone online maandelijkse 
      bijeenkomst.
    </p>
  </li>
  <li>
    <p>
    Datum wordt aangekondigd. De lokale FSFE-groep Aarhus (Denemarken) heeft zijn 
      eerste bijeenkomst uitgesteld. Als u geïnteresseerd bent, is het nu een goed moment om 
      contact op te nemen met Carsten Agger (agger [at] fsfe [dot] org).
    </p>
  </li>
</ul>

<h2 id="what-we-have-done">Wat hebben we gedaan</h2>

<ul>
  <li>
    <p>
          Op 30 maart liet programmamanager van de FSFE en 
      duurzaamheidsexpert Erik Albers in de Digital Social Summit zien 
      dat softwareontwerp en Vrije Softwarelicenties invloed hebben op de 
      duurzaamheid van hardware en infrastructuur.
    </p>
  </li>
  <li>
    <p>
          Op 24 maart brainstormde <a href="https://libranet.de/display/0b6b25a8-2162-39a4-b089-4a2078010682">de 
      lokale FSFE-groep Berlijn met Jessica Wawrzyniak van 
      Digital Courage over hoe een witte lijst van geschikte Vrije Software voor 
      Educatie zou kunnen werken</a> en hoe de Duitse overheid zo'n 
      zo'n lijst zou kunnen samenstellen.
    </p>
  </li>
  <li>
    <p>
          Op 20 maart kwam de FSFE Vrouwengroep online samen om in discussie te gaan over voorbije en 
      toekomstige evenementen.
    </p>
  </li>
  <li>
    <p>
          Op 19 maart flitsten de deelnemers aan de Android Opwaarderen-werkgroep hun telefoons in Berlijn.
    </p>
  </li>
  <li>
    <p>
          Op 16 maart hield <a href="https://wiki.fsfe.org/Events/Netherlands/2022-03-16">het 
      FSFE Landteam Nederland zijn maandelijkse online vergadering</a>. 
      Het team besprak de nieuwe telecommunicatiewet in België en 
      de mogelijke acties om Routervrijheid veilig te stellen. De vrijwilligers 
      hebben al contact opgenomen met Neutrinet. De open source strategie van de regering was ook een belangrijk onderwerp, evenals de 
      toegenomen afhankelijkheid van DigID, de Nederlandse digitale identiteitsapp. Op 
      19 maart ontmoette het team elkaar persoonlijk op de bijeenkomst van de Nederlandse Linux Gebruikersgroep. 
    </p>
  </li>
  <li>
    <p>
          Op 15 maart nam Erik Albers deel aan 'Sustainable 
      software for phones that last', een webinar georganiseerd door 
      Fairphone. <a href="https://media.fsfe.org/w/4WvPgN79fuex3eaSR378yH">Een panel van 
      deskundigen</a> ging in gesprek over waarom de levensduur van telefoons blijft afnemen. 
      Binnen het panel nam Erik een standpunt in over hoe het universele 
      recht om Vrije Software-besturingssystemen op elk apparaat te installeren 
      ons zal helpen om in een duurzamere digitale samenleving te leven.
    </p>
  </li>
  <li>
    <p>
          Op 12 maart las Matthias Kirschner, auteur van Ada &amp; Zangemann, 
      het boek voor tijdens de Chemnitzer Linux-Tage. Een video van een <a href="https://www.youtube.com/watch?v=2bHLxFqTnRo">lezende auteur 
      </a> tijdens het Wintercongres is nu beschikbaar.
    </p>
  </li>
  <li>
    <p>
          Op 10 maart hield <a href="https://libranet.de/display/0b6b25a8-1262-279c-0282-3d4767329405">de 
      FSFE lokale groep Berlijn haar maandelijkse bijeenkomst</a>. De 
      deelnemers bespraken zaken van financiering en veiligheid in verband met 
     Vrije Software. De groep besprak de recente plannen van Mozilla 
      om privacy-vriendelijk reclame te maken.
    </p>
  </li>
  <li>
    <p>
          Op 10 maart besprak <a href="https://wiki.fsfe.org/Events/Zurich/2022-03-10">de plaatselijke FSFE-groep Zürich manieren om nieuwe mensen te bereiken en verkende mogelijke acties zoals werkgroepen en informatieve evenementen</a>. 
    </p>
  </li>
  <li>
    <p>
      Op 9 maart vond de <a href="https://wiki.fsfe.org/LocalGroups/Hamburg">maandelijkse bijeenkomst van FSFE's lokale groep in Hamburg plaats</a>.</p>
  </li>
</ul>


<h2 id="contribute-to-our-newsletter">Draag bij aan onze nieuwsbrief</h2>
  <p>
  Als u gedachten, foto's of nieuws wilt delen, stuur ze dan naar ons. Zoals altijd is het adres <email>newsletter@fsfe.org</email>. Wij verheugen ons erop van u te horen! Als u ook ons en ons werk steunen, word dan lid van onze gemeenschap en steun ons met een donatie of een <a href="https://my.fsfe.org/donate?referrer=newsletter">maandelijkse
    bijdrage</a>. Dank aan onze gemeenschap en alle vrijwilligers, supporters en donateurs die ons werk mogelijk maken. En dank aan onze vertalers, die u in staat stellen deze nieuwsbrief in uw moedertalen te lezen. 
  </p>
  
  <p>Uw eindredacteur, Fani Partsafyllidou</p>

  </body>
  <sidebar promo="about-fsfe"/>
  <date>
    <original content="2022-04-05"/>
  </date>
  <followup>donate</followup>
  <tags>
      <tag key="front-page"/>
      <tag key="newsletter">Nieuwsbrief</tag>
      <tag key="AI">KI</tag>
      <tag key="european-parliament">Europees Parlement</tag>
      <tag key="open-letter">Open brief</tag>
      <tag key="de">Duitsland</tag>
      <tag key="upcyclingandroid">Android Opwaarderen</tag>
      <tag key="interview">Interview</tag>    
      <tag key="podcast">Software Freedom Podcast</tag>
      <tag key="localgroup">Lokale groep</tag>
  </tags>
<image url="https://pics.fsfe.org/uploads/medium/c2f8622627d6d635020e8220380e4225.png" alt="Collage met vier afbeeldingen. Een illustratie van een krant. Een illustratie van een neoklassiek gebouw met enen en nullen als kolommen. Een illustratie van drie telefoons met schermen van Plasma Mobile home page, kalender, en rekenmachine.  Een foto van een vrouw."/>
   <translator>André Ockers</translator>
</html>
