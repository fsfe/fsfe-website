<?xml version="1.0" encoding="UTF-8"?>

<html>
  <head>
    <title>FSFE - Over Open Standaarden</title>
  </head>

  <body>
    <a id="moreinfo" href="/activities/os/os.html">Open Standaarden</a>

    <h1>FSFE's werk voor Open Standaarden</h1>

    <p class="background">
      Wij vertrouwen onze informatie en communicatie steeds meer toe
      aan elektronische opslag- en communicatiesystemen. Als men wil
      dat bestanden en communicatiemiddelen ook bruikbaar blijven nadat
      de huidige programma's in onbruik zijn geraakt, dan is het
      gebruik van Open Standaarden essentieel. Het ontbreken van Open
      Standaarden leidt meestal naar een monopolisering van de toegang
      tot gegevens, wat meestal uitmondt in product- en
      leveranciersafhankelijkheid. De FSFE promoot Open Standaarden
      zodat de toegang tot gegevens en de mogelijkheden om te
      concurreren en te innoveren voor iedereen gelijk zijn.
    </p>

    <h2>Open Standaarden en democratie</h2>

    <p>
      Ook overheden maken gebruik van elektronische gegevens en
      communicatiemiddelen. Zo zijn er bijvoorbeeld gegevens over belastingen,
      juridische dossiers of verslagen van parlementaire
      zittingen. Als we een goed werkende democratie willen, moeten
      deze gegevens steeds onder controle van de overheden
      blijven. Hetzelfde geldt voor alle communicatie tussen overheden
      en burgers, deze mogen nooit afhankelijk worden van monopolies
      of van propriëtaire producten van één bepaald bedrijf.
    </p>

    <h2>Open Standaarden en uw portefeuille</h2>

    <p>
      Open standaarden zijn essentieel voor een vrije markt en voor
      eerlijke concurrentie tussen verschillende oplossingen. Dankzij
      Open Standaarden komt er keuze voor de gebruikers wat resulteert
      in een betere functionaliteit en prijs voor iedereen, ook voor
      u.
    </p>

    <h2>Open Standaarden en innovatie</h2>

    <p>
      Innoveren is steeds verder bouwen op het werk van anderen, je
      staat op de schouders van reuzen. Open Standaarden zorgen ervoor
      dat iedereen op deze schouders kan klimmen en kan innoveren. Een
      gebrek aan Open Standaarden zet een rem op innovatie door ermee
      in te stemmen dat de ontwikkelaar van het laatste laagje de
      controle krijgt over alles wat bestond en alles wat later nog
      volgt.
    </p>

    <h2>Open Standaarden in de rechtbank</h2>

    <p>
      Ons werk rond Open Standaarden is nauw verbonden met
      verschillende andere projecten waar wij ook aan werken. Er is
      bijvoorbeeld de Freedom Task Force en meer bijzonder onze
      antitrustzaak, samen met Samba, tegen Microsoft voor het vrij
      maken van het protocol voor workgroup servers.
    </p>

    <h2>Open Standaarden in de overheid</h2>

    <p>
      De FSFE werkt hard doorheen Europa om overheden te overtuigen Open
      Standaarden de standaardkeuze te maken voor de publieke sector.
      Kwesties zoals gelijke toegang tot overheidsdiensten voor alle
      burgers, het bestrijden van leveranciers-lock-in, het promoten van
      concurrentie, en het archiveren van gegevens op lange termijn zijn
      allemaal nauw verbonden met het gebruik van Open Standaarden.
    </p>

    <h2>Open Standaarden bij ISO</h2>
 
    <p>
      Internationale standaarden van ISO zijn vaak geen Open
      Standaarden. Voorbeelden hiervan zijn de MPEG-standaarden en de
      propriëtaire versies van PDF. Op het moment dat Microsoft zijn
      MS-OOXML-standaard indiende voor goedkeuring door ISO, was de
      FSFE één van de eerste die de problemen aan het licht
      bracht. Ons intensief werk rond MS-OOXML heeft geholpen om de
      problemen in het proces van de ISO-besluitvorming aan te tonen.
    </p>

    <h2>De toekomst van Open Standaarden</h2>

    <p>
      Aangezien het traditionele standaardisatieproces geen Open
      Standaarden aflevert, moeten wij op zoek naar nieuwe
      methoden. Eén initiatief in die richting is "Cerified Open"
      waarmee we Open Standaarden een stevige duw in de rug willen
      geven.
    </p>

    <address>
      Free Software Foundation Europe<br/>
      Schönhauser Allee 6/7, 10119 Berlin, Duitsland<br/>
      E-mail: standards-policy@fsfeurope.org<br/>
      Telefoon: +49-30-27595290 <br/>
      http://www.fsfe.org/activities/os/<br/>
    </address>
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
