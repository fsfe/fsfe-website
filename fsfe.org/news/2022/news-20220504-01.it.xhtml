<?xml version="1.0" encoding="utf-8"?>
<html newsdate="2022-05-04">
<version>1</version>

<head>
  <title>Dichiarazione UE diritti &amp; principi digitali: Software Libero incluso dal Parlamento Europeo</title>
</head>

<body>


<h1>Dichiarazione UE diritti &amp; principi digitali: Software Libero incluso dal Parlamento Europeo</h1>

 <p>All'inizio di quest'anno, la Commissione ha proposto una bozza per una 
 dichiarazione UE sui diritti e principi digitali che mira a guidare la 
 trasformazione digitale nell'UE. Ora il Parlamento europeo ha raggiunto 
 un accordo per un testo e il Software Libero ne è parte.
 </p> 

 <p><a href="https://digital-strategy.ec.europa.eu/en/library/declaration-european-digital-rights-and-principles">La 
 Commissione Europea ha presentato la sua proposta</a> per la 
 dichiarazione UE sui diritti e principi digitali che servirà in futuro 
 come punto di riferimento e come visione comune dei nostri diritti 
 digitali in Europa. Dopo aver ricevuto i contributi al testo da diverse 
 commissioni e aver trovato un compromesso, il Parlamento europeo ha ora 
 concordato un testo comune. La FSFE accoglie con favore che il testo 
 del Parlamento europeo ora include il Software Libero come un modo per 
 garantire la trasparenza nell'uso di algoritmi e dell'intelligenza 
 artificiale. Il testo sottolinea inoltre l'importanza di promuovere 
 "standard affidabili e, laddove possibile, standard open source".</p> 
 
 <figure>
<img src="https://pics.fsfe.org/uploads/big/e03669d329cb650b7e36a9a5ba70ae3b.jpg" alt="Edificio del Parlamento Europeo in Bruxelles"/> 
 </figure>

 <blockquote><em>«La Dichiarazione UE sui diritti e principi digitali sarà una 
 </em><em><em>importante linea </em>guida per una nostra rapida 
 digitalizzazione. Accogliamo pertanto con favore il testo concordato 
 dal Parlamento Europeo per riconoscere il ruolo che il Software Libero 
 ha su tecnologie affidabili, specialmente per quanto riguarda l'IA. Ora 
 ci aspettiamo che il regolamento IA in corso di discussione sia 
 coerente con questi principi» dice Lina Ceballos, responsabile di 
 progetto della FSFE. </em></blockquote>
 
<p>Inoltre, nel VI capitolo del testo concordato denominato 
"Sostenibilità", c'è l'impegno a sostenere lo "sviluppo, fin dalla loro 
concezione, di tecnologie digitali sostenibili, che siano durevoli, 
riparabili ed interoperabili, sia a livello hardware che a livello 
software, e vietare pratiche che portino ad una prematura obsolescenza".
</p>

 <blockquote><em>«L'appello del Parlamento Europeo per lo sviluppo di tecnologie 
 sostenibili, che siano durevoli, riparabili e interoperabili, è di 
 fatto un invito allo sviluppo di Software Libero» come sottolinea Erik 
 Albers, responsabile del programma di sostenibilità digitale della 
 FSFE. «Da qui in poi ci aspettiamo che le future leggi siano allineate 
 a questi principi e che abbraccino l'uso del ruolo cruciale svolto dal 
 Software Libero per un design ecologico e per la sostenibilità del 
 nostro hardware».</em></blockquote>
 
 <p>La FSFE ha pubblicato una <a href="/activities/upcyclingandroid/openletter.html">lettera aperta</a> 
 cofirmata da oltre 45 organizzazioni e aziende del settore ambientale, 
 economico e tecnologico. Nella lettera, l'ampia alleanza chiede ai 
 legislatori dell'UE il diritto di installare qualsiasi software su 
 qualsiasi dispositivo, compreso il pieno accesso all'hardware. Questi 
 diritti sostengono la riusabilità e la longevità dei nostri 
 dispositivi.</p>
 
 <p>La FSFE continua a monitorare il dialogo interistituzionale in corso 
 cercando di assicurare che venga mantenuta la proposta del Parlamento, 
 così che il testo finale della Dichiarazione dei diritti e principi 
 digitali possa diventare una pietra miliare per la libertà del 
 software.</p>

</body>

<tags>
<tag key="front-page"/>
<tag key="pmpc">Denaro pubblico? Codice pubblico!</tag>
<tag key="procurement">Appalti pubblici</tag>
<tag key="public-administration">Pubblica amministrazione</tag>
</tags>

<image url="https://pics.fsfe.org/uploads/big/e03669d329cb650b7e36a9a5ba70ae3b.jpg" alt="Building of the European Parliament in Brussels"/>

</html>
