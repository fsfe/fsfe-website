<?xml version="1.0" encoding="utf-8"?>
<html newsdate="2021-11-23">
<version>1</version>

<head>
  <title>20 jaren FSFE: Interview met Nico Rikken over de activiteiten van landteams</title>
</head>

<body>

<h1>20 jaren FSFE: Interview met Nico Rikken over de activiteiten van landteams</h1>

  <p>
      In onze vijfde verjaardagsuitgave interviewen we Nico Rikken en richten we de aandacht op het FSFE-landteam Nederland. Door onze discussie heen kunt u ook een glimp opvangen van hoe FSFE-landteams 
    werken. En als er geen FSFE-team in uw land is, is dit een mooie 
    kans om te zien hoe er één gevormd wordt.
</p>

  <p>
        Nico Rikken, een elektrotechnisch ingenieur en programmeur, is een van de 
    coördinatoren van het <a href="https://wiki.fsfe.org/LocalGroups/BNL">FSFE Nederland landenteam</a>. 
    Zijn belangstelling voor technologie, gecombineerd met zijn 
    waardering voor gemeenschap en minachting voor centrale controle, brachten hem 
    naar de FSFE in 2014. Sindsdien heeft hij de FSFE geholpen met zijn 
    technische vaardigheden, terwijl hij een grote bijdrage levert aan de opbouw van de gemeenschap. 
    Met dit interview maakt u niet alleen kennis met Nico Rikken, maar 
    ook het landenteam van de FSFE Nederland.
    
          Nico Rikken, een elektrotechnisch ingenieur en programmeur, is een van de 
    coördinatoren van <a href="https://wiki.fsfe.org/LocalGroups/BNL">FSFE-landteam Nederland</a>. 
    Zijn belangstelling voor technologie, gecombineerd met zijn 
    waardering voor gemeenschap en minachting voor centrale controle, brachten hem 
    in 2014 naar de FSFE. Sindsdien heeft hij de FSFE geholpen met zijn 
    technische vaardigheden, terwijl hij een grote bijdrage levert aan de opbouw van de gemeenschap. 
    Met dit interview maakt u niet alleen kennis met Nico Rikken maar 
    ook met het FSFE-landteam Nederland.
    
  </p>

<h3 id="interview-with-Nico-Rikken">Interview met Nico Rikken</h3>

  <p>
    <strong>FSFE: Herinnert u zich het eerste contact dat u had met de 
    FSFE? Hoe heeft het zich van daaruit ontwikkeld?</strong>
  </p>

<div class="answer">
  <p>
      <strong>Nico Rikken:</strong> Ik herinner me nog wel de meeste van mijn 
    'eerste ervaringen' met de FSFE. Strikt genomen was mijn eerste contact 
    het lezen van de FSFE-website en het worden van een Fellow (de constructie in 
    die tijd). Maar na deze vrij formele regeling was ik op zoek 
    naar meer informeel contact en een gevoel van gemeenschap. Zo heb ik nog steeds 
    goede herinneringen aan hoe Felix Stegerman, toen vice-coördinator 
    Nederland, mij uitnodigde voor de <a href="https://linuxnijmegen.nl/">Linux Nijmegen</a> Gebruikersgroep om 
    elkaar te leren kennen en meer over de FSFE te weten te komen. Tot die 
    avond waren mijn inspanningen voor Vrije Software een solo-aangelegenheid en dat 
    veranderde op die avond. Ik werd deel van een grotere gemeenschap van 
    gelijkgestemden, dankzij Felix.
  </p>
</div>

  <figure>
    <img src="https://pics.fsfe.org/uploads/medium/9a408b5ca6564ccb1702149f1dd47603.jpeg"/>
    <figcaption>FSFE-kraam op T-Dose. Nederland, 2016.</figcaption>
  </figure>

  <blockquote>
    Tot die avond waren mijn inspanningen op het gebied van Vrije Software een solo-inspanning en dat veranderde op die avond. Ik werd deel van een grotere gemeenschap van gelijkgestemde mensen, dankzij Felix. 
  </blockquote>

<div class="answer">
  <p>
      Later dat jaar woonde ik mijn eerste Vrije Software-conferentie, <a href="https://blogs.fsfe.org/flx/tag/t-dose/">T-Dose,</a> bij en een paar 
    maanden later mijn eerste FOSDEM. Van daaruit is mijn FSFE-reis geëvolueerd 
    met evenementen, kramen, presentaties, gemeenschapsevenementen, politieke 
    inspanningen en het onderweg ontmoeten van steeds meer leden van de gemeenschap. In 
    2019 namen André en ik het coördinatorschap over van Maurice Verheesen 
    en Felix, met als doel de plaatselijke groep een nieuwe impuls te geven. 
    Wij hebben een groeiende groep van actieve supporters met meerdere lopende 
    activiteiten, waarvan ik me trots voel dat ik er deel van mag uitmaken.  
  </p>    
</div>

<div class="question">
  <p>
    <strong>Samen met André Ockers coördineert u <a href="https://wiki.fsfe.org/LocalGroups/BNL">FSFE's landteam 
    in Nederland</a>. Kunt u ons een typische maand beschrijven 
    in termen van activiteiten en engagement binnen de 
    gemeenschap?</strong>
  </p>
</div>

<div class="answer">
  <p>
    Sinds de pandemie is de maandelijkse online-bijeenkomst de 
    hartslag van het Nederlandse landteam. Het gebrek aan reizen heeft 
    ons in staat gesteld vaker bijeen te komen en een grote opkomst te hebben. 
    Vroeger ontmoetten wij elkaar in het centrum van Nederland bij de NLLGG 
    Linux Gebruikersgroep, maar dat vereiste reizen en dus was de opkomst 
    vrij laag. Tijdens onze online bijeenkomsten bespreken wij allerlei 
    onderwerpen: van recent nieuws en persoonlijke bevindingen tot meer strategische 
    mogelijkheden om het onderwerp Vrije Software te presenteren en lopende 
    inspanningen. André en ik faciliteren door als brug te fungeren naar de rest 
    van de FSFE en naar andere organisaties.
  </p>
</div>

<div class="question">
  <p>
      <strong>In de afgelopen maanden hebben wij <a href="/news/nl/nl-202106.html">toenemende eisen 
    voor digitale autonomie in Nederland</a> gezien, gevolgd door <a href="/news/2021/news-20210805-01.html">positive 
    ontwikkelingen betreffende Routervrijheid</a>. Hoe ziet u deze 
    ontwikkelingen? Wat was de rol van het FSFE-landteam Nederland?</strong>
  </p>
</div>

<div class="answer">
  <p>
    Ik ben erg bezorgd over het gebrek aan Vrije Software en Open 
    Hardware-adoptie in Nederland en in heel Europa en 
    de wereld wat dat betreft. Wij vertrouwen steeds meer op computersystemen 
    in plaats van op mensen. Deze automatisering brengt wel veel voordelen met zich mee, 
    maar ook risico's van verlies van transparantie, verlies van privacy en 
    centralisering van de controle. Met de grootschalige invoering van cloud-diensten, AI en algoritmen evenals een toename van cyberaanvallen worden steeds meer 
    mensen zich bewust worden van de noodzaak van betere oplossingen en 
    meer regelgeving. Ik zie Vrije Software, Open Standaarden en Open 
    Hardware als manieren om de technologie zelf en de sociale 
    structuren eromheen te verbeteren en daarom denk ik dat we er meer van nodig hebben en dat ze
    prioriteit moeten krijgen van onze regeringen.
  </p>
  
 <figure>
  <img src="https://pics.fsfe.org/uploads/medium/33cb24a31832f99bd9be19df12840810.jpg"/>
  <figcaption>Nico Rikken, teamcoördinator van de FSFE Nederland, vertelt over <a href="https://wiki.sha2017.org/w/Session:Free_Software_in_the_Dutch_public_sector">Vrije Software in de Nederlandse publieke sector</a>
  tijdens Still Hacking Anyway. Nederland, 2017.</figcaption>
 </figure>
        
  <blockquote>
   Ik zie Vrije Software, Open Standaarden en Open Hardware als manieren om 
    technologie zelf en de sociale structuren eromheen te verbeteren. Dus denk ik dat we er meer van nodig hebben en dat ze prioriteit moeten krijgen van onze regeringen.
  </blockquote>


  <p>
      Het probleem dat Nederland (burgers, bedrijven en overheid) 
    te afhankelijk wordt van specifieke verkopers en oplossingen is niet nieuw 
    en is de afgelopen jaren al vaak besproken. In die zin is dit
    <a href="/news/2021/news-20210521-01.html">verslag 
    van de Nederlandse Cyber Security Raad</a> de zoveelste oproep tot 
    verandering. Aangezien dit rapport afkomstig is van een organisatie die dichter bij de 
    de regering staat en de oproep urgentie heeft, zullen we hopelijk 
    wat meer actie zien van bedrijven en overheid. Bij het stemmen zijn Nederlandse parlementsleden over het algemeen voorstander van de adoptie van Open Standaarden en Vrije Software maar in de praktijk staat het laag op de 
    prioriteitenlijst en dus wordt de regering niet verantwoordelijk gehouden om tot actie te komen. De rol van het landteam in dit opzicht 
    beperkt. Rijk Ravestein schreef een herzienend artikel over rapport en stelt voor Vrije Software te gebruiken als een levensvatbare 
    oplossing voor dit probleem. Buiten het artikel hebben wij 
    met verschillende regeringsinstanties over het onderwerp Vrije 
    Software gesproken om mogelijkheden uit te lichten en manieren om de 
    situatie te verbeteren te bespreken. Ik vind het belangrijk dat wij niet alleen de 
    ontwikkelingen kritisch volgen maar dat wij ons ook constructief mengen in 
    discussies waar wij kunnen.
  </p>

  <p>
     Het onderwerp routervrijheid is iets heel anders. De Routervrijheid-campagne heeft onze leden ertoe gezet de situatie in 
   Nederland beter te bekijken. Zo schreef André Internet Service 
   Providers (ISP's) over hun praktijken en informeerde Kevin Keijzer 
   ons over hoe Routervrijheid voor hem in de praktijk uitpakt. Kevin 
   heeft enkele van zijn bevindingen gedocumenteerd op zijn <a href="https://wiki.quietlife.nl/doku.php">wiki-pagina</a>. Routervrijheid was in Nederland in de praktijk'niet al te slecht maar er zijn nu sterkere garanties voor in de plaats gekomen. Ik denk dat de praktische vrijheid die er al was, voortkomt 
   uit de technologie-bewuste gemeenschap in Nederland die al zelf een router installeerde in plaats van de router die door de ISP wordt geleverd. Deze nieuwe meer formele garanties kunnen worden toegeschreven aan het lobbyen 
   van de FSFE in Europa en niet aan het landteam in Nederland. De FSFE heeft meegewerkt aan de BEREC-richtlijnen over de implementatie van de Open Internet Verordening, die werden geciteerd als 
   de reden voor de nieuwe regels. In Nederland hebben we de 
   gelegenheid van de raadpleging over de nieuwe regels gemist
   aangezien dit niet op onze nieuwsradar stond. Aan de raadpleging namen vooral ISP's deel die tegen de nieuwe regels waren. Desalniettemin zijn de ingevoerde regels in overeenstemming met de BEREC-richtlijnen.
  </p>
</div>

<div class="question">
  <p>
   <strong>
        Wat ziet u als de meest dankbare activiteiten of grootste 
     successen van het Nederlandse team? 
   </strong>
  </p>
</div>

<div class="answer">
  <p>
      Deze vraag is moeilijk te beantwoorden omdat onze activiteiten 
    divers zijn geweest en sommige in samenwerking met mensen 
    buiten het landteam. Ik denk dat onze grootste verwezenlijking 
    het niveau van vertaling van de FSFE-website en informatiemateriaal is geweest. André is een volhardende vertaler geweest en samen met 
    andere gewaardeerde bijdragen van andere leden van de gemeenschap hebben we nu, voor een groter bereik en impact, 
    het grootste deel van het informatiemateriaal en nieuws in het Nederlands.
  </p>
  <p>
      Ik denk dat onze grootste impact kwam door onze betrokkenheid bij de 
    recente rechtszaak van Jos van den Oever over het verkrijgen van de broncode van de <a href="/news/2021/news-20210611-01.html">Debat 
    Direct App</a>. Dit was strikt genomen niet een inspanning van het landteam maar we 
    waren erbij betrokken en kregen ook steun van de FSFE. Het eindoordeel 
    resulteerde niet in publieke broncode maar door de rechtszaak heeft 
    Jos aangetoond dat broncode kan worden opgevraagd via een WOB-verzoek. Het succes zal afhangen van de specifieke 
    situatie en de landspecifieke implementatie van de EU-richtlijn. 
    Geïnspireerd door dit verzoek heeft Daniel Joffe ook een verzoek voor broncode ingediend en ik ben er vrij zeker van dat dit niet het laatste juridische verzoek om broncode in Nederland zal zijn.
  </p>
</div>

<figure>
  <img src="https://pics.fsfe.org/uploads/medium/a61362c7d81161d3c48bffb1a08e37c3.jpg"/>
  <figcaption>FSFE-plek in een non-profit hackerskamp. Nederland, 2017.</figcaption>
</figure>

<div class="question">
  <p>
    <strong>
     Wat zijn volgens u bijzondere factoren die de 
      de opmars van Vrije Software in Nederland vergemakkelijken?
    </strong>
  </p>
</div>

<div class="answer">
  <p>        
      Neem mijn antwoord alstublieft met een korreltje zout, want dit komt neer op 
    persoonlijke overtuigingen en generalisaties. Ik denk om te beginnen dat de 
    bredere technologie-bewuste gemeenschap in Nederland behulpzaam is. Er 
    zijn genoeg systeembeheerders en programmeurs die waarde hechten 
    aan controle over technologie vanuit een doe-het-zelf perspectief en dus 
    een inherente voorkeur hebben voor Vrije Software, Open Standaarden en 
    oplossingen die de privacy van de gebruiker beschermen. Deze groep volgt 
    ontwikkelingen of regelgeving en het aanbod van bedrijven met een kritisch 
    oog op fora zoals <a href="https://tweakers.net/">Tweakers</a> of 
    technologiepodcasts die de discussie over 
    deze FSFE-gerelateerde onderwerpen vooruit helpen. Er is ook een kleinere maar actieve groep 
    die onze bezorgdheid deelt vanuit een ethisch, niet-technisch perspectief 
    door vraagtekens te zetten bij onze afhankelijkheid van big tech en de privacyschendingen 
    die er meestal mee gepaard gaan. Beide groepen brengen het debat over 
    gebruikerscontrole en digitale soevereiniteit vooruit en sturen de politiek, 
    overheid en bedrijven in de juiste richting.
  </p>

  <blockquote>
  Ik denk dat deze kritische kijk op technologie wordt versterkt op het 
    niveau van de Europese Unie, waar deze landen 
    voorstander zijn van een meer strategisch spel waarvoor Vrije Software heel 
    zinvol is.
  </blockquote>

  <p>
      Onze grootste factor is misschien wel onze deelname aan de Europese 
    Unie (EU, vert.), omdat het mij lijkt dat de EU meer capaciteit heeft 
    om beleid te ontwikkelen ter bescherming van burgerrechten en regulering van digitale 
    infrastructuur. Op nationaal niveau wint dit onderwerp geen doorslaggevende 
    stemmen bij de verkiezingen, dus wordt het nauwelijks in het openbaar besproken. Ook 
    is er in het parlement een algemeen gebrek aan kennis over technologie en de 
    sociale constructies om het huidige beleid ter discussie te stellen en 
    een nieuw beleid te ontwikkelen. Ik krijg de indruk dat een groot deel van de IT-oplossingen in Nederland gecentreerd zijn rond Amerikaanse leveranciers. En dus wordt 
    regelgeving die voorkomt dat bedrijven privé-informatie opslaan in 
    de VS beschouwd als een last voor bedrijven, in plaats van een goede 
    bescherming voor het algemene publiek. Mijn indruk is dat het in Frankrijk en Duitsland gewoner is 
    om vraagtekens te zetten bij aanbiedingen van Amerikaanse leveranciers 
    en de voorkeur te geven aan nationale aanbiedingen. Deze voorschriften hebben niet direct 
    betrekking op de adoptie van Vrije Software maar ik denk wel dat 
    het in vraag stellen van de ethiek van het aanbod en het waarderen van digitale soevereiniteit 
    morele gronden zijn die goed passen bij Vrije Software. Ik denk dat 
    dat deze kritische kijk op technologie versterkt wordt op het niveau van 
    de Europese Unie, waar deze landen op één lijn zitten en voorstander zijn van een meer 
    strategisch spel, waarvoor Vrije Software heel zinvol is. In 
    die zin denk ik dat de Europese Unie ook Vrije 
    Software in Nederland vooruit brengt.
  </p>
</div>

<div class="question">
  <p>
    <strong>
          Hoe kunnen mensen beginnen deel te nemen aan het Nederlandse team? Kunt u 
      enkele voorbeelden geven van hoe de bestaande leden meer te weten kwamen over het FSFE-team Nederland?
    </strong>
  </p>
</div>

<div class="answer">
  <p>
      Het makkelijkste is om deel te nemen aan het gesprek op XMPP of aan te sluiten bij onze online 
    ontmoetingen en inspanningen daar. We hebben wel een e-maillijst 
    maar in de praktijk wordt die alleen gebruikt voor aankondigingen. Aangezien we allemaal 
    vrijwilligers zijn, denk ik dat het belangrijk is dat onze supporters doen wat ze 
    leuk vinden. De meesten van ons hebben onze eigen onderwerpen en inspanningen waar we aan werken 
    en het landteam is een manier om op één lijn te komen en steun te krijgen. Zoals bij 
    elk werk kan het formuleren van concrete stappen en het delegeren van werk aan anderen 
    een uitdaging zijn. Dus ik denk dat er een mogelijkheid is voor meer 
    samenwerking tussen supporters over bepaalde onderwerpen en hopelijk 
    zal dat in de toekomst groeien wanneer we meer ervaring krijgen 
    met samenwerken.
  </p>
    
  <p>
      Ik heb rondgevraagd en het lijkt erop dat onze verhalen over toetreding tot het landteam nogal gelijkaardig zijn. Mensen kregen op de een of andere manier interesse in Vrije 
    Software en vonden de FSFE de aangewezen partij om deze 
    waarden in Europa te dragen. Daarna ontdekten ze het NL-landteam, 
    werden lid van de e-maillijst en bezochten een fysieke bijeenkomst. André heeft ook 
    Felix ontmoet bij Linux Nijmegen omdat het dicht bij hem in de buurt was maar voor Kevin, 
    die aan de andere kant van het land woont, was de T-Dose conferentie 
    de eerste keer dat hij de gemeenschap fysiek ontmoette. Als er iets is dat, wat ik 
    denk, het belang uitlicht van het mensen laten weten dat je bestaat als 
    lokaal team, dan is het openstaan voor nieuwkomers en het makkelijk te maken om deel te nemen 
    gemeenschapsbijeenkomsten.
  </p>
</div>

<figure>
  <img src="https://pics.fsfe.org/uploads/medium/4ea17d3a24d7f008d26cfdf3a388d83b.jpg"/> <figcaption>FSFE-kraam op de NLLGG-bijeenkomst in Utrecht. Nederland, 2019. </figcaption>
</figure>

<div class="question">
  <p>
    <strong>
    Wat zijn uw aanbevelingen voor anderen die lokale 
      activiteiten voor de FSFE willen starten? Kunt u, hoewel het Nederlandse FSFE landteam 
      al gevormd was toen u erbij kwam, zich enkele van de eerste activiteiten die daar uitgevoerd werden herinneren? 
          </strong>
  </p>
</div>

<div class="answer">

  <p>
      Ten eerste denk ik dat het goed is om te weten wat de FSFE onderscheidt van 
    andere organisaties. In Nederland zijn er verschillende andere 
    groepen met vergelijkbare of zelfs dezelfde leden, zoals een Linux-gebruikersgroep 
    groep, een Debian-gemeenschap, de digitale rechten-organisatie Bits of 
    Freedom en meerdere hackerspaces. Hoewel we het bij de FSFE 
    veel over technologie hebben, ligt onze focus op het informeren van het 
    algemene publiek en om beleidsveranderingen teweeg te brengen. Als gevolg daarvan heeft onze 
    gemeenschap een ander doel dan andere Vrije Software-gerelateerde 
    gemeenschappen in Nederland en het verschil kennen kan helpen 
    op te vallen en gelijkgestemden aan te trekken. Ik weet niet precies 
    hoe het in Nederland begonnen is maar het gedrag dat ik over het algemeen zie 
    bij het vormen van nieuwe groepen is om te beginnen met gelijkgestemden die u 
    al kent, uw aanwezigheid in verwante gemeenschappen bekend te maken en 
    dan gewoon beginnen met open bijeenkomsten te houden en het van daaruit te laten groeien.
  </p>

  <p>
    De afgelopen jaren hebben wij in Nederland wel zo'n groeipad doorgemaakt. 
    Nederland. Er was al een nationale groep die communiceerde 
    via mail en chat en wij hadden een kraam en bijeenkomst van het landteam op de jaarlijkse T-Dose conferentie. Andere activiteiten werden 
    voornamelijk georganiseerd wanneer de gelegenheid zich voordeed. Wij verhoogden onze 
    contactfrequentie door met een kraam aanwezig te zijn op de tweemaandelijkse NLLGG-bijeenkomst in Utrecht, waar enkele van onze supporters aanwezig zouden zijn en wij de gelegenheid hadden om gelijkgestemden te ontmoeten. De online 
    bijeenkomsten lieten ons meer tijd besteden aan het groeien en op één lijn brengen van onze plaatselijke 
    groep en zorgden ervoor dat veel mensen zich bij het gesprek aansloten. Sommige 
    mensen deden maar voor één bijeenkomst mee, wat ik prima vind, want 
    het was toch een leuke manier was om elkaar te ontmoeten en deze relaties kunnen 
    nuttig zijn in de toekomst. En uit deze gesprekken groeiden nieuwe ideeën voor 
    activiteiten. Pas onlangs zijn wij begonnen met een meer formele 
    agenda en notulen van onze vergaderingen, omdat wij vaak meer gespreksonderwerpen hadden 
    dan de tijd toeliet.
  </p>

  <p>
      Denk niet dat ons relatieve succes de rechtlijnige uitvoering is 
    van een vantevoren goed opgezet plan. Een gemeenschap opbouwen is een heel erg 
    iteratief proces, gebaseerd op leren en feedback. Onze supporters 
    worden actief omdat zij een verschil willen maken in de wereld 
    en wij moeten de manieren vinden die ons het beste uitkomen. Persoonlijk hou ik ervan 
    om de dingen stap voor stap te doen, slechts één verandering door te voeren of één 
    activiteit en dan wel zien waar het toe leidt. Door dat te doen hebben wij 
    onze eigen manier om dingen te doen ontwikkeld en hebben wij veel ervaring opgedaan 
    met een verscheidenheid van activiteiten. Stel dat wij een brief willen schrijven aan 
    politici: dan hebben wij al wat eerder werk liggen 
    voor mogelijk hergebruik en we weten al welke steun we kunnen verwachten 
    van het FSFE-kernteam en welk deel we zelf moeten leveren.
  </p>

<figure>
  <img src="https://pics.fsfe.org/uploads/medium/3a478907d21f1aa97a6ef140c2ae3a93.jpeg"/>
  <figcaption>Europese Coördinatorenbijeenkomst in Essen. Duitsland, 2015.</figcaption>
</figure>

  <blockquote>
      Denk niet dat ons relatieve succes de rechttoe rechtaan uitvoering  
    van een van te voren goed opgezet plan is. Een gemeenschap laten groeien is vooral een iteratief proces gebaseerd op leren en feedback.
  </blockquote>

  <p>
      Onze activiteiten zijn zeer uiteenlopend geweest. Er is natuurlijk een 
    voortdurende inspanning om informatiemateriaal te vertalen. Wij schreven bij verschillende gelegenheden op basis van 
    verschillende ontwikkelingen en nieuwsartikelen naar 
    nationale en lokale politici. Wij namen deel aan meerdere 
    raadplegingen over wetten en beleid en boden onze expertise over 
    Vrije Software aan de regering. Wij zijn met kramen aanwezig geweest op de jaarlijkse 
    T-Dose-conferentie en tweemaandelijkse NLLGG-bijeenkomsten. Wij deelden FSFE gereedschaps-strooifolders uit in een universiteit en een bibliotheek. Wij hebben presentaties gegeven 
    over Vrije Software. We hielpen bij de organisatie van een Educatie Vrijheidsdag 
    en het SHA-hackerskamp. Wij organiseerden een privacycafé aan de Erasmus 
    Universiteit om mediastudenten voor te lichten over oplossingen om 
    uw privacy te beschermen. Wij organiseerden een Freedomvote voor de nationale verkiezingen. En 
    wij waren betrokken bij de rechtszaak voor de broncode van Debat 
    Direct. Uit de verscheidenheid van onderwerpen en methoden blijkt 
    dat de activiteiten werden aangezwengeld uit kans of belang van onze 
    gemeenschapsleden. De campagnes van de FSFE helpen ons om 
    prioriteiten te stellen en onze inspanningen aan een onderwerp te koppelen maar wij voelen ons niet 
    beperkt tot alleen de campagnes. Ik heb gemerkt dat politiek 
    vooral een sterke organisatie vereist omdat onderwerpen 
    snel groot kunnen worden. In het ideale geval wilt u inspelen op die aandachtsspanne en dus moet u snel handelen. Ook draait de politiek om de 
    verkiezingscycli en dus moet u om de paar jaren helemaal opnieuw beginnen 
    met aan politici uitleggen waarom Vrije Software gezond verstand is 
    en op hun agenda zou moeten staan.
  </p>
</div>

<div class="question">
  <p>
    <strong>
    Hoe bent u in de eerste plaats betrokken geraakt bij Vrije Software?
    </strong>
  </p>
</div>

<div class="answer">
  <p>
      Van jongs af aan bracht ik een aanzienlijke hoeveelheid tijd op de computer door, 
    experimeerde ik met verschillende software, ook als creatieve uitlaatklep. 
    Als kind begon ik meestal met gratis software die 
    gebundeld kwam met onze computer of printer. Met de komst van onbeperkt 
    downloaden via internet werd andere software een optie. Ik leerde 
    over het belang van Open Standaarden en toegang tot software 
    omdat ik situaties had meegemaakt waarin ik mijn bestanden niet meer kon openen 
    omdat de software niet meer beschikbaar was wegens 
    incompatibiliteit of het verstrijken van de proefperiode. Door een verscheidenheid aan gratis software te gebruiken kwam ik erachter dat Vrije Software over het algemeen het beste was, zonder vervelende advertenties 
    of spyware en over het algemeen goed gedocumenteerd was. Ik leerde de waarde 
    van Vrije Software en Open Standaarden op de harde manier, vanuit een praktisch 
    standpunt en het was dus niet erg expliciet.
  </p>

  <p>
      Toen ik aan de universiteit elektrotechniek studeerde leerde ik 
    meer over programmeren en hoe computers gebouwd werden. Maar gedurende 
    die tijd leerde ik ook meer over privacy en veiligheid en hoe mijn 
    privacy eigenlijk geschonden werd door een heleboel diensten die ik 
    gebruikte. Als technisch onderlegde was het mij duidelijk dat om 
    privacy en veiligheid op lange termijn te garanderen u controle nodig hebt 
    over de technologie en dus over de software die u gebruikt. Naar aanleiding van 
    deze redenering ontdekte ik de filosofie achter Vrije 
    Software. De waarde van Vrije Software voelde op dat moment zo logisch dat ik mij afvroeg waarom ik het niet eerder had ontdekt: niet alleen 
    de praktische implicaties ervan maar ook de filosofie erachter. Ik vond dat Vrije Software meer gepromoot moest worden bij het algemene 
    publiek en daarom werd ik lid van de FSFE, om hun inspanningen te steunen 
    bij het promoten van dit gezond verstand.
  </p>
</div>

<figure>
  <img src="https://pics.fsfe.org/uploads/medium/fc053d1493738f6dcc615b440c59a5c3.jpg"/> <figcaption>'Wij kregen 's morgens een 
    telefoontje an Matthias Kirschner dat we  
    'Bügel' (kledinghangers) moesten meebrengen om de T-shirts bij de kramen op te hangen. Normaal konden Maurice en ik ons redden met het Duits dat ons op de middelbare school was onderwezen maar deze keer liet het ons in de steek.'</figcaption>
</figure>

<div class="question">
  <p>
    <strong>
          Kunt u ons één van de verhalen vertellen die uw hart nog steeds verwarmen 
      of dat u altijd laat lachen of glimlachen als u eraan terugdenkt?
    </strong>
  </p>
</div>

<div class="answer">
  <p>
      Ik moet altijd lachen als ik terugdenk aan de keer dat ik Open 
    Rhein Ruhr bezocht met Maurice in 2016. Als ik het me goed herinner werden we 's morgens 
    gebeld door Matthias Kirschner dat we  
    'Bügel' (kledinghangers) moesten meebrengen om de T-shirts bij de kramen op te hangen. Normaal konden Maurice en ik ons redden met het Duits dat ons op de middelbare school was onderwezen maar deze keer liet het ons in de steek. Maurice 
    begreep het woord 'Bügel' uit het gesprek ("Bügeleisen") als een kledingstrijkijzer, in de veronderstelling dat de T-shirts 
    gekreukt waren en gestreken moesten worden. Aangezien Matthias er om twee gevraagd had 
    vroeg Maurice of ik de mijne ook mee wilde nemen. Zo voegden wij beiden onze 
    kledingstrijkijzers aan de bagage toe en gingen wij op weg. Pas toen wij aankwamen 
    bij de kraam kwamen wij achter de miscommunicatie en moesten er hartelijk om lachen. 
    er hartelijk om gelachen. Wij maakten deze gedenkwaardige foto die op de 
    <a href="https://mehl.mx/blog/2016/openrheinruhr-2016-a-report-of-iron-and-freedom/">blog 
    van Max Mehl</a> staat.
    
  </p>
</div>

<div class="question">
  <p>
    <strong>Als laatste vraag, wat wenst u de FSFE toe voor de komende 20 jaren?</strong>
  </p>
</div>

<div class="answer">
  <p>
      Ik wens dat de FSFE meer actieve lokale supporters krijgt. Ik denk dat de 
    FSFE zich onderscheidt van andere organisaties door de onderwerpen die ze 
    behandelt en ik zou graag zien dat elk Europees land een 
    vruchtbare lokale groep heeft om het onderwerp op nationaal niveau te behandelen. In een 
    wereld die grotendeels dezelfde software gebruikt en gebonden is door dezelfde EU-richtlijnen zal de basis van onze activiteiten waarschijnlijk 
    vergelijkbaar zijn in alle landen. Maar elk land beschikt over een andere 
    taal, een ander politiek systeem, andere waarden en normen
    en diverse andere verschillen. Door een sterke lokale 
    vertegenwoordiging kan de FSFE "in verscheidenheid verenigd" (EU-motto) zijn en 
    doeltreffender zijn in het teweegbrengen van verandering. Ik wens dit ook 
    omdat ik het naar mijn zin heb om deel uit te maken van de FSFE en een lokale groep  
    en ik denk dat er veel gelijkgestemde mensen zijn die er ook van
    zouden genieten. Dus ik wens dat andere supporters ook deel kunnen uitmaken van een lokale groep 
    en ook de waarde van gemeenschap kunnen ervaren.
  </p>
</div>

  <blockquote>
      Ik denk dat de FSFE zich onderscheidt van andere organisaties met de 
    onderwerpen die ze behandelt en ik zou graag zien dat elke Europese natie 
    een vruchtbare lokale groep heeft om het onderwerp op nationaal niveau te behandelen.
  </blockquote>

<div class="question">
  <p>
    <strong>FSFE: Heel erg bedankt!</strong>
  </p>
</div>

  <p>    Voor meer van Nico Rikken kunt u zijn <a href="https://blogs.fsfe.org/fellowship-interviews/?p=672">interview</a> 
    dat over de technische aspecten van Vrije Software en Vrije Hardware 
    zoals duurzaamheid en schaalbaarheid lezen. Misschien bent u ook geïnteresseerd in 
    zijn blog over <a href="https://blogs.fsfe.org/nico.rikken/2021/06/23/how-the-netherlands-group-grew-in-covid-times/">hoe 
    de Nederlandse groep groeide in tijden van Covid</a>.
  </p>

<h3>Over "20 Jaren FSFE"</h3>

  <p>    In 2021 wordt de Free Software Foundation Europe 20 jaren. Dit betekent 
    twee decennia <a href="/about/about.html">gebruikers in staat stellen om 
    technologie te controleren</a>. 
  </p>
    <figure>
      <img src="https://pics.fsfe.org/uploads/medium/53aeebdafa0a0c83324dcafc1e4bef1c.png" alt="Banner met FSFE 20 jaren. FSFE sinds 2001"/>
    </figure>
  <p>
      20 worden is een tijd waarin we graag even op adem komen en terugblikken 
    op de weg die we hebben afgelegd, om de mijlpalen die we hebben gepasseerd te overdenken, 
    evenals de successen die we hebben behaald, de verhalen die we hebben geschreven, en 
    de momenten die ons samenbrachten en die we ons altijd 
    met vreugde zullen herinneren. In 2021 willen we een nieuwe impuls geven aan de 
    FSFE en nog meer aan onze pan-Europese gemeenschap, de gemeenschap 
    die de schouders heeft gevormd en altijd zal vormen waarop onze 
    beweging op steunt. 
  </p>

  <p>
    <strong>20 Jaren FSFE is bedoeld als een viering van iedereen die 
    ons in het verleden heeft vergezeld of dat nog steeds doet. Dank u voor uw 
    plaats in de structuur van de FSFE vandaag en voor het leggen van de 
    basis voor de komende decennia van softwarevrijheid.</strong>
  </p>

</body>

<tags>
  <tag key="front-page"/>
  <tag key="interview">Interview</tag>
  <tag key="fsfe20">20 Jaren FSFE</tag>
  <tag key="nl">Nederland</tag>
</tags>


<image url="https://pics.fsfe.org/uploads/big/5348a47e91da536190b08858a41f894a.png"/>
<translator>André Ockers</translator>
</html>
