<?xml version="1.0" encoding="UTF-8" ?>
<html newsdate="2015-12-07" type="newsletter">
  <version>1</version>

<head>
	<title>FSFE Newsletter - Dicembre 2015</title>
</head>
<body microformats="h-entry">
	<h1 class="p-name">FSFE Newsletter - Dicembre 2015</h1>


<h2 id="from-the-fsfe">Dalla FSFE</h2>

<h2 id="meps-in support-of-our-amendments">Europarlamentari promuovono i nostri emendamenti</h2>

<p>Il comitato parlamentare europeo per il mercato interno e la protezione dei
  consumatori (IMCO) e quello per l'industria, ricerca e energia (ITRE) hanno
  pubblicato il loro rapporto di iniziativa basato sulla strategia per il
  mercato unico digitale della Commissione. Il gruppo della FSFE che si occupa
  di politiche lo ha analizzato e ha proposto modifiche al fine di includere
  standard che fossero aperti, minimalistici e implementabili con Software
  Libero, di migliorare il controllo che gli utenti hanno sui propri dati e di
  assicurarsi che il cloud unico per l'Open Science sia implementato tramite
  Software Libero.</p>

<p>Il rapporto ha ricevuto più di 1000 emendamenti da parte di Europarlamentari,
  molti dei quali hanno sostenuto i nostri argomenti e proposto emendamenti.
  Ciò dimostra che l'Europarlamento è sempre più consapevole dell'importanza
  del Software Libero in materia di &quot;cloud computing&quot;, big data,
  standardizzazione e settore pubblico. La relatrice ombra Cornelia Ernst ha
  evidenziato la necessità di considerare il Software Libero persino durante la
  sua presentazione alla riunione congiunta IMCO/ITRE del 10 novembre. Questo
  mese, il 14 dicembre, l'Europarlamento voterà per la versione finale del
  rapporto.</p>

<p>Anche se il rapporto non è vincolante e la Commissione non è obbligata a
  seguire le raccomandazioni dell'Europarlamento, il fatto che i nostri
  emendamenti sono stati sostenuti da vari Europarlamentari è un passo
  importante, soprattutto considerando che di solito quest'organo è meno
  recettivo in materia di diritti digitali e Software Libero.</p>

<h2 id="germany-passed-law-against-compulsory-routers">La Germania approva la
  legge sui router obbligatori</h2>

<p><a href="/activities/routers/timeline.html">Dopo tre anni di
	pressioni costanti da parte della FSFE</a> e altre organizzazioni, il
  Parlamento tedesco e la seconda camera, il Consiglio federale, hanno approvato
  una legge contro i router obbligatori e a favore della libera scelta
  dell'utente. Si tratta di un passo importante per la protezione dei consumatori
  e la concorrenza leale dei produttori. La libera scelta, inoltre, dà agli utenti
  il potere di prendersi cura direttamente di funzioni importanti legate alla
  sicurezza o alla privacy del loro apparecchio preferito. La legge diventerà
  efficace a metà del 2016 e dovrebbe dare l'esempio in tutta Europa. Sosterremo
  simili iniziative legislative ovunque fosse necessario.</p>

<h2 id="sony-rootkit-makes-headlines-10-years-later">Il Sony Rootkit fa ancora
  rumore, a dieci anni di distanza</h2>

<p>A fine ottobre, la FSFE ha ricordato i pericoli posti dalle limitazioni
  tecniche per promuovere il diritto di ciascuno a manipolare. Il risultato è
  stato che l'argomento è stato trattato dalla stampa e la pagina illustrativa
  della FSFE è stata linkata ad almeno una dozzina di articoli di grosse agenzie
  di stampa. Il nostro ex-stagista, Asa Ritz, <a href="https://blogs.fsfe.org/asawritz/2015/11/04/sony-rootkit-still-making-headlines-10-years-later-2/">ha riassunto</a>
  sul suo blog la copertura mediatica ricevuta.</p>

<h2 id="what-else-have-we-done">Cos'altro abbiamo fatto?</h2>

<ul>
<li>Il Presidente della FSFE <a href="http://berlin2015.codemotionworld.com/talk-detail/?detail=1958">Matthias
	Kirschner ha tenuto una presentazione sul computer come macchina universale</a>
  al Codemotion Berlino ad ha gestito un <a href="http://www.gruene-fraktion-berlin.de/offener-it-gipfel">laboratorio
	sulle limitazioni tecnologiche all'"Open IT Summit"</a>, sempre a Berlino.
  In un podcast, <a href="https://blogs.fsfe.org/mk/podcast-on-non-military-use-clause-in-gnu-gpl/">Matthias
	ha elencato le ragioni a sfavore di una &quot;clausola anti-militarista&quot;
	nelle licenze di Software Libero</a>.</li>

<li>Il coordinatore della comunità Erik Albers e il Coordinatore del Legal team
  Matija Šuklje hanno partecipato al <a href="http://copycamp.pl/en/">Copycamp
	di Varsavia</a>, l'uno organizzando uno stand, l'altro con una presentazione
  sulle "Conseguenze della riforma del copyright europeo sul Software Libero".</li>

<li>La FSFE è stata presente al <a href="https://fscons.org/2015/">FSCONS</a>,
  a Goteborg, in Svezia. Christian Kalkhoff <a href="https://blogs.fsfe.org/softmetz/?p=63">ha
	descritto la sua esperienza</a> in un post.</li>

<li>La FSFE ha anche tenuto stand all'<a href="http://www.opensourcesummit.paris/">Open
	Source Summit di Parigi</a>, al <a href="http://www.linuxday.at/">Linuxday
	di Dornbirn</a>, in Austria, al T-Dose di Eindhoven, nei Paesi Bassi, e alla
  <a href="http://openrheinruhr.de/">OpenRheinRuhr Oberhausen</a>, in Germania.</li>
</ul>

<h2 id="take-action">Attivati</h2>

<ul>
<li>Se ci vuoi conoscere di persona, troverai soci, staff e membri della comunità
  allo stand della FSFE al <a href="https://fosdem.org/2016/">FOSDEM</a>.
  Inoltre, se andrai al <a href="https://events.ccc.de/congress/2015/wiki/Main_Page">Chaos
	Communication Congress di quest'anno, #32C3</a>, non perderti l'<a href="https://events.ccc.de/congress/2015/wiki/Assembly:Free_Software_Foundation_Europe">assembly della FSFE</a>, partecipa
  ad una delle nostre sessioni o semplicemente fai una pausa nella nostra "Free
  Software lounge".</li>

<li>Il team Education della FSFE sta ridisegnando il suo volantino per le scuole.
  Se vuoi unirti o condividere delle idee, sentiti libero di partecipare sulla
  <a href="https://wiki.fsfe.org/Reasons_for_schools_to_use_Free_Software">pagina
	wiki</a>.</li>

<li>Il gruppo locale della FSFE di Zurigo ha avviato un Free Software photobook
  per mostrare persone che usano il Software Libero. Se vuoi, <a href="http://freie.software">puoi
	farne parte anche tu</a>.</li>

<li>Nella nostra campagna Free Your Android evidenziamo l'importanza di Replicant
  come sistema operativo basato su Android, ma libero al 100%. Siamo felici di
  vedere che il progetto procede, che si iniziano a vendere <a href="https://tehnoetic.com/tehnoetic-s2-phone-replicant">telefoni
	con Replicant preinstallato</a> e speriamo che altre aziende seguano questo
  esempio.</li>

<li>Se ti piace quello che abbiamo fatto nel 2015 e vorresti che continuassimo
  gli sforzi nel 2016 o diventassimo più forti, considera <a href="/donate/donate">sostenerci
	con una donazione</a> o <a href="https://my.fsfe.org/donate">diventare un
	sostenitore</a>. Il sostegno economico è fondamentale alla nostra esistenza.</li>
</ul>

<h2 id="out-of-the-community">Dalla comunità</h2>

<ul>
<li>Una nuovo gruppo si è formato: la Renania Settentrionale-Vestfalia è il
  più grosso stato della Germania ed al momento ha tre gruppi locali della
  FSFE. Questo mese hanno <a href="https://blogs.fsfe.org/stehmann/?p=1629">inaugurato
	un gruppo per le attività a livello statale, il Team NRW</a>. Oltre al
  coordinamento, <a href="https://blogs.fsfe.org/wromey/2015/11/22/grundungssitzung-des-nrw-teams-der-free-software-foundation-europe/">l'obbiettivo
	primario sarà la formazione degli insegnanti</a>.</li>

<li>Al meeting locale della FSFE di Düsseldorf, <a href="https://blogs.fsfe.org/stehmann/?p=1592">Andreas
	Schreiber ha parlato della strategia per l'open source del Centro Aerospaziale
	DLR della Germania</a> e questo evento è stato <a href="https://joinup.ec.europa.eu/node/147875">segnalato
	dall'Osservatorio Europeo per l'Open Source</a>.</li>

<li>Oltre all'offerta di laptop con Libreboot pre-flashato tramite
  <a href="https://freie.computer/">freie.computer</a>, il gruppo locale della
  <a href="https://blogs.fsfe.org/mmoeller/2015/11/27/flashdays-are-coming/">FSFE
	di Zurigo ha deciso di cominciare a tenere dei Flashdays</a>.</li>

<li>Daniel Pocock fa il punto sulle <a href="http://danielpocock.com/building-teams-around-sip-and-xmpp-in-debian-and-fedora">squadre
	che lavorano sulla comunicazione tramite SIP e XMPP in Debian e Fedora</a>,
  e propone una <a href="http://danielpocock.com/quick-start-blender-video-editing">guida
	rapida all'uso di Blender per il video editing</a>.</li>

<li>Marcus Möller <a href="https://blogs.fsfe.org/mmoeller/2015/11/04/freed-ora-23-workstation-available/">ha
	personalizzato Fedora 23 in una versione liberata (Freed-ora)</a> che include
  il kernel linux-libre e il browser web Icecat. Tutti i firmware proprietari
  sono stati rimossi.</li>
</ul>

<h2 id="good-free-software-news">Buone notizie per il Software Libero</h2>

<p>A livello di <strong>UE</strong>: il Parlamento europeo richiama la
  Commissione alla <a href="/news/2015/news-20151110-01.html">sistematica
	sostituzione del software proprietario con Software Libero verificato in
	tutte le istituzioni dell'UE</a>. In <strong>Italia</strong>,
  <a href="http://www.computerweekly.com/news/4500256578/Free-software-gains-ground-in-the-Italian-public-administration">il
	Ministero della difesa sta sostituendo Microsoft Office con LibreOffice</a>
  su 150˙000 PC, nella seconda più ampia implementazione di LibreOffice d'Europa.
  Nel frattempo, la seconda più grande città industriale dell'Italia Meridionale,
  <a href="https://joinup.ec.europa.eu/node/146281">Bari, sta completando la
	migrazione verso LibreOffice</a> e ODF. Contemporaneamente in
  <strong>Svizzera</strong>, il <a href="https://joinup.ec.europa.eu/community/osor/news/bern-council-demands-transition-open-source">consiglio
	di Berna ha ordinato al proprio dipartimento IT di eliminare la dipendenza
	dal software proprietario</a> e di sostituirlo con soluzioni libere.
  L'esempio sta venendo seguito in <strong>Danimarca</strong> dove la città di Aarhus
  <a href="https://joinup.ec.europa.eu/community/osor/news/denmark%E2%80%99s-aarhus-insists-open-it-standards">richiede
	ora l'uso di standard IT aperti per tutti i suoi futuri progetti IT</a>
  al fine di liberarsi dal lock-in del fornitore. Infine, un recente studio in
  <strong>Francia</strong> ha confermato che <a href="https://joinup.ec.europa.eu/node/147785">l'amministrazione
	del paese continua a fornire grandi opportunità per il Software Libero</a>.
  Secondo la ricerca, il mercato per il Software Libero sta crescendo in maniera
  lineare e continuerà il trend per il 9% annuo fino al 2020.</p>

<p>Questa è l'ultima newsletter del 2015. Grazie mille per la vostra attenzione.
  Riceverete la prossima newsletter all'inizio di febbraio 2016.</p>

<p>A proposito: stiamo ancora sperimentando nuovi formati e strutture per la
  nostra newsletter. Potete farci sapere cosa ne pensate scrivendo a
  contact@fsfe.org.</p>

<p>Buon Natale e felice anno GNUovo!</p>
<p>I vostri redattori Polina Malaja e Erik Albers <a href="/index.html">FSFE</a></p>
</body>

<sidebar promo="about-fsfe"/>
<date>
	<original content="2015-12-07"/>
</date>
<followup>donate</followup>
<tags>
	<tag key="newsletter"/>
</tags>

</html>
