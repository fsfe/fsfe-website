<?xml version="1.0" encoding="UTF-8"?>
<html newsdate="2024-01-16" type="newsletter">
<version>1</version>

<head>
	<title>Puntate podcast ++ Wiki Libertà del Router ++ Diventa nostro stagista</title>
</head>

<body>

<h1>Puntate podcast ++ Wiki Libertà del Router ++ Diventa nostro stagista</h1>

<p>
Stiamo iniziando il 2024 con tanta energia, alla ricerca del prossimo 
stagista e con grandi novità: due nuove puntate del SFP, la wiki 
tecnica della Libertà del Router, l'ebook di "Ada &amp; Zangemann" è 
gratuito in francese, e non vediamo l'ora di festeggiare la giornata "Io 
amo il Software Libero" il prossimo 14 febbraio!
</p>

<figure>
	<img src="https://pics.fsfe.org/uploads/medium/f5/12/ffddcc73fe45a2be26905cf75c61.png" alt="Collage di immagini con un'illustrazione di un cuore su uno schermo composto da caratteri 1 e 0, l'adesivo della Libertà del Router e il logo del software freedom podcast" />
</figure>

<div class="toc">
<p>Indice</p>
<ol>
<li><a href="#Software-Freedom-Podcast">Software Freedom Podcast: ascolta le nostre puntate su "Cos'è il Software Libero" e "Denaro pubblico? Codice pubblico!"</a></li>
<li><a href="#Router-Freedom">Libertà del Router: buone notizie: la nostra wiki tecnica è ora online! Cattive notizie: l'Austria va contro la Libertà del Router</a></li>
<li><a href="#job-internship">Passaparola! Stiamo cercando stagista per le policy</a></li>
<li><a href="#Unblocking-User-Freedom">Sbloccare la libertà dell'utente: il diritto di usare gli adblocker</a></li>
<li><a href="#Ada-&amp;-Zangemann">"Ada &amp; Zangemann": cosa scrivono i bambini a riguardo del software proprietario e perché questo ha motivato l'autore</a></li>
<li><a href="#Italian-Community-Meeting-2023">Meeting della comunità italiana 2023</a></li>
<li><a href="#Get-involved">Partecipa: giornata "Io amo il Software Libero"</a></li>
<li><a href="#quote-of-the-month">Citazione del mese</a></li>
<li><a href="#contribute-to-our-newsletter">Contribuisci alla nostra newsletter</a></li>
</ol>
</div>

<h3 id="Software-Freedom-Podcast">Software Freedom Podcast: ascolta le nostre puntate su "Cos'è il Software Libero" e "Denaro pubblico? Codice pubblico!"</h3>
<p>Nelle ultime settimane abbiamo pubblicato due nuove puntante del nostro Software Freedom Podcast!</p>

<p>
Nella puntata 23, alcuni membri dello staff della FSFE giocano <a 
href="/news/podcast/episode-23.html">ad un quiz su termini legati al 
Software Libero</a>. Questa è la perfetta puntata per imparare di più 
sul Software Libero e comprendere meglio alcuni termini che magari non 
usi tutti i giorni.
</p>
 
<p>
Prima di questa puntata, abbiamo parlato con Johannes Näder, 
responsabile di progetto senior delle politiche alla Free Software 
Foundation Europe (FSFE), di <a 
href="/news/podcast/episode-22.html">"Denaro pubblico? Codice pubblico!", nella nostra 22ª puntata</a>.
</p>

<h3 id="Router-Freedom">Libertà del Router: buone notizie: la nostra wiki tecnica è ora online! Cattive notizie: l'Austria va contro la Libertà del Router</h3>
<p>
Hai mai pensato di installare il tuo router ma non hai mai saputo come 
farlo? Ora è possibile con la nostra <a 
href="https://docs.fsfe.org/en/teams/router-freedom-tech-wiki">wiki 
tecnica sulla Libertà del Router</a>, che fornisce informazioni sui 
passaggi necessari per poter collegare il proprio router! Con l'aiuto 
del nostro team di volontari provenienti dai Paesi Bassi, è possibile 
vedere tutti i passaggi necessari per iniziare a utilizzare il proprio 
router di casa.<br/><br/>Il nostro lavoro di politica e di sostegno 
continua, nonostante alcuni ostacoli normativi. <a 
href="/news/2023/news-20231201-01.html">L'autorità di regolamentazione 
austriaca per la trasmissione e le telecomunicazioni ha deciso di non 
regolamentare gli operatori di rete</a> a riguardo della Libertà del 
Router, permettendo ai fornitori di servizi Internet (ISP, Internet 
Service Providers) di imporre le loro apparecchiature ai consumatori. 
Continueremo a cercare modi alternativi per promuovere la Libertà del 
Router nel paese.
</p>

<p></p>

<h3 id="job-internship">Passaparola! Stiamo cercando stagista per le policy</h3>
<p>
Il team della FSFE sta cercando <a 
href="/news/2023/news-20231211-01.html">una/uno stagista motivata/o per 
supportare le attività della FSFE a riguardo delle policy</a> e per 
contribuire al nostro lavoro in modo da dare alle persone i mezzi per 
controllare la tecnologia. La persona lavorerà 35 ore a settimana con il 
nostro team nell'ufficio di Berlino per un periodo di sei mesi.
</p>
	
<p>
<cite>«Mi sono unito alla FSFE come stagista a marzo 2023 perché sono 
sempre stato interessato alla politica e perché lo slogan 
"Denaro pubblico? Codice pubblico!" ha risuonato profondamente in 
accordo alle mie convinzioni. L'esperienza con FSFE è stata eccezionale: ho 
imparato a far sentire la nostra voce e sono orgoglioso di essere parte 
di una comunità di molte persone incredibili che lavorano e fanno 
volontariato per la libertà del software» –</cite> Dario Presutti, ex 
stagista delle policy
</p>


<h3 id="#Unblocking-User-Freedom">Sbloccare la libertà dell'utente: il diritto di usare gli adblocker</h3>
<p>
Le aziende mirano sempre più a controllare come gli utenti interagiscono 
con i loro contenuti online, minacciandone la libertà. Mentre più 
aziende si oppongono alle estensioni del browser e ad altri software di 
terze parti utilizzati dagli utenti di Internet per personalizzare le 
loro esperienze, due recenti casi in tribunali tedeschi sugli adblocker 
potrebbero rafforzare la causa legale per il controllo della tecnologia 
da parte degli utenti.
</p>
<p>
Ti interessa? <a 
href="/news/2023/news-20231220-01.html">Leggi il nostro articolo per saperne di più</a> su questo argomento.
</p>

<h3 id="#Ada-&amp;-Zangemann">"Ada &amp; Zangemann": cosa scrivono i bambini a riguardo del software proprietario e perché questo ha motivato l'autore</h3>
<p>
Bambini di tutto il mondo stanno conoscendo la storia di "Ada &amp; 
Zangemann - Una fiaba che parla di software, skateboard e gelato al 
lampone": è incoraggiante vedere come le nuove generazioni sono ispirate 
nell'iniziare a programmare e a scrivere a Zangemann sul suo 
comportamento. <a href="/news/2023/news-20231207-01.html">Dai 
un'occhiata a questo messaggio</a> che il nostro presidente, Matthias 
Kirschner, ha voluto mandare ai nostri lettori.
</p> 

<p>
La storia di "Ada &amp; Zangemann" è ora disponibile anche in francese 
e, grazie al ministro dell'istruzione francese, puoi scaricare l'ebook 
gratuitamente da <a 
href="https://cfeditions.com/ada">https://cfeditions.com/ada</a> (in 
francese). Se vuoi conoscere la storia di come questo libro è stato 
tradotto in francese da alcuni studenti, non dimenticarti di leggere 
nella stessa pagina la citazione (in francese) di Alexis Kauffmann, responsabile
del progetto delle risorse didattiche e di Software Libero al ministero 
dell'istruzione e della gioventù, e fondatore di Framasoft.
</p>


<h3 id="#Italian-Community-Meeting-2023">Meeting della comunità italiana 2023</h3>
<p>
Più di 20 volontari e membri di associazioni provenienti da tutta 
Italia, online e in presenza, si sono riuniti a Bolzano per l'assemblea 
della comunità italiana durante l'SFSCON 2023 per discutere del futuro 
del Software Libero in Italia. Puoi vedere e ascoltare <a 
href="https://media.fsfe.org/w/7SfNACpkJ1oiE8NHwYXbjL">la registrazione 
del workshop nel nostro canale Peertube</a>.
</p>

<p>Un assaggio dei principali argomenti discussi dai nostri partecipanti: 
Software Libero nelle scuole, la creazione di un toolkit che può essere 
adottato da tutte le organizzazioni per incoraggiare l'uso del Software 
Libero, e la sensibilizzazione sul Software Libero al pubblico 
attraverso informazioni semplificate!
</p>

<h3 id="#Get-involved">Partecipa: giornata "Io amo il Software Libero"</h3>
<p>
Il 14 febbraio, ci riuniamo per festeggiare la giornata "Io amo il 
Software Libero". Partecipa agli eventi dei nostri gruppi locali in 
quella data, organizza un tuo incontro e/o invia un messaggio per 
ringraziare chi contribuisce al progetto di Software Libero che ti piace 
davvero.
</p>

<p>
Per la “Giornata Io amo il Software Libero 2024: forgiare il futuro con 
il Software Libero” vorremmo focalizzarci nel coinvolgimento delle 
giovani generazioni nel Software Libero dal momento che saranno loro a 
dare forma agli anni a venire. Per ulteriori informazioni, idee e 
ispirazioni, consulta la <a href="https://ilovefs.org/">pagine delle 
attività "Io amo il Software Libero"!</a>
</p>


<h3 id="#quote-of-the-month">Citazione del mese</h3>
<blockquote>
<p>«Caro Zangemann,<br/>
Mi piacevano le tue invenzioni, e in effetti mi piacciono ancora, ma 
stai iniziando a usarle nel modo sbagliato. Non è giusto che alcune 
persone debbano mangiare, bere e ascoltare musica che non piace a loro. 
Quando fai tutto ciò, le persone possono vedere come sei e quanto sei 
egoista. È molto meglio se si condividono le proprie invenzioni perché 
non significa che gli altri le stanno rubando, significa che le stanno 
solo prendendo in prestito, e le stanno rendendo migliori. Quindi, per 
favore, condividi le tue idee. Questo renderà il nostro pianeta molto 
migliore».</p>
</blockquote>
<p>— Nikita (da una delle <a 
href="/activities/ada-zangemann/letters.html">lettere inviate a Zangemann</a>)</p>
<h3 id="contribute-to-our-newsletter">Contribuisci alla nostra newsletter</h3>
<p>
Ci piacerebbe sapere cosa pensi! Se hai idee, immagini, o novità da 
condividere, inviale a <email>newsletter@fsfe.org</email>. Puoi anche <a 
href="/donate/donate.html">sostenerci</a>, <a 
href="/contribute/contribute.html">contribuire al nostro lavoro</a>, o <a 
href="/about/groups.html">unirti alla nostra comunità</a>. Vorremmo 
anche ringraziare la nostra comunità e tutti i volontari, sostenitori e 
donatori che rendono possibile il nostro lavoro, con una menzione 
speciale ai nostri traduttori, che ti permettono di leggere questa 
newsletter anche nella tua lingua.
</p>

<p><i>Un saluto da chi ti scrive,<br/>
Ana e Tommi</i></p>

</body>

<tags>
	<tag key="front-page"/>
	<tag key="newsletter">Newsletter</tag>
	<tag key="routers">Libertà del Router</tag>
	<tag key="pmpc">Denaro pubblico? Codice pubblico!</tag>
	<tag key="ada-zangemann">Ada e Zangemann</tag>
	<tag key="sfscon">SFSCon</tag>
	<tag key="ilovefs">Io amo il Software Libero</tag>
	<tag key="internship">Stage</tag>
	<tag key="ngi">Nuova Generazione Internet</tag>
	<tag key="deviceneutrality">Neutralità del dispositivo</tag>	
	<tag key="podcast">Software Freedom Podcast</tag>	
</tags>


<discussion href="https://community.fsfe.org/t/1120"/>
<image url="https://pics.fsfe.org/uploads/medium/f5/12/ffddcc73fe45a2be26905cf75c61.png" 
   alt="Collage di immagini con un'illustrazione di un cuore su uno schermo composto da caratteri 1 e 0, l'adesivo della Libertà del Router e il logo del software freedom podcast" />

</html>
