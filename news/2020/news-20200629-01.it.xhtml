<?xml version="1.0" encoding="UTF-8"?>
<html newsdate="2020-06-29">
  <version>1</version>

<head>
  <title>La Danimarca tiene segreto il codice dell'App di tracciamento Coronavirus</title>
</head>
<body>

<h1>La Danimarca tiene segreto il codice dell'App di tracciamento Coronavirus</h1>

<p>
  Come molti altri paesi europei, anche la Danimarca cerca di tracciare
  le infezioni Sars-CoV-2 con un'App di tracciamento per dispositivi mobili.
  Purtroppo, contro le raccomandazioni delle organizzazioni sanitarie e
  nonostante i positivi esempi di altri paesi, l'App è proprietaria, e quindi
  non verrà rilasciata con una licenza di Software Libero (o Open
  Source).
</p>

<p>
  <a href="https://smittestop.dk/spoergsmaal-og-svar">Smittestop</a>,
  l'App ufficiale di tracciamento del governo danese, è pensata come
  supplemento alle vie più tradizionali per combattere il Coronavirus
  con il tracciamento dei contatti. Ma invece di rilasciare il codice
  sorgente dell'App con una licenza di <a href="/freesoftware/">Software
  Libero</a> e quindi dare la possibilità al pubblico come anche alla
  comunità scientifica di ispezionare, verificare, migliorare e sperimentare
  con essa, il codice sorgente dell'App è stato tenuto nascosto.
</p>

<p>
  Questo va direttamente contro le più recenti <a
  href="https://apps.who.int/iris/bitstream/handle/10665/332200/WHO-2019-nCoV-Ethics_Contact_tracing_apps-2020.1-eng.pdf">raccomandazioni dall'Organizzazione Mondiale della Sanità</a> come anche dalla eHealth Network della Commissione Europea. Nelle
  raccomandazioni indicate, l'OMS specificatamente stabilisce che:
</p>

<blockquote>
 «Dovrebbe esserci piena trasparenza di come operano le applicazioni e le
 interfacce di programmazione (API), e occorrerebbe la pubblicazione di
 codice open source e di libero accesso. I singoli dovrebbero anche essere propriamente
 informati sull'esistenza di meccanismi di decisione automatici e di come
 le previsioni dei rischi sono fatte, incluso come è stato sviluppato il modello
 dell'algoritmo e quali dati sono stati utilizzati per l'apprendimento del modello.
 Inoltre, dovrebbero esserci informazioni sugli strumenti
 e il funzionamento interno del modello, così come sul tipo di errori a cui
 questo modello potrebbe portare».
</blockquote>

<p>
  Se il governo danese avesse pubblicato il codice sorgente con una licenza
  di Software Libero, questa trasparenza sarebbe stata data al pubblico,
  e gli scienziati e gli esperti IT sarebbero stati in grado di revisionare
  e migliorare il margine di errore dell'App, possibilmente aiutando ad
  interrompere più catene di infezione.
</p>

<figure>
  <img src="https://pics.fsfe.org/uploads/big/dd7b6b1c5ec14ab05ec474b3747c0eff.png" alt="Logo dell'App di tracciamento Smittestop" />
</figure>

<p>
  Sulla homepage dell'App, il governo danese spiega che il codice sorgente
  non è stato pubblicato per via del rischio di "violazioni della sicurezza" e 
  per proteggere il pubblico contro malintenzionati. 
  Ma la sicurezza informatica non si guadagna attraverso la mancata conoscenza
  del sistema da attaccare: si ha invece attraverso un appropriato e ben
  revisionato progetto di sicurezza (leggi anche pag.22 nella nostra <a
  href="/activities/publiccode/brochure">dettagliata
  brochure</a>). Questa decisione, se non cambiata, rende l'App meno
  sicura – niente di più. Inoltre, dal momento che l'App è decentralizzata ed
  utilizza NemID - il sistema ufficiale danese di firma digitale - per il controllo dell'accesso,
  è difficile che la sicurezza possa essere violata.
</p>

<p>
  Queste false preoccupazioni a riguardo della sicurezza non hanno fermato i governi di <a
  href="https://github.com/corona-warn-app">Germania</a>, <a
  href="https://github.com/austrianredcross">Austria</a>, <a
  href="https://github.com/immuni-app/">Italia</a> e <a
  href="https://github.com/nhsx/">Gran Bretagna</a> dal conformarsi alle
  richieste di trasparenza dell'OMS e della Commissione Europea e di 
  pubblicare la loro App di tracciamento dei contatti con licenze di
  Software Libero. Germania, Austria e Italia, infatti, citano la sicurezza
  come uno dei punti cardine in favore della pubblicazione del codice sorgente.
</p>

<p>
  La Free Software Foundation Europe (FSFE) invita fortemente il governo danese
  a rettificare immediatamente questa situazione e a pubblicare la propria App
  "Smittestop" con una licenza di Software Libero, ponendo il codice sorgente
  completamente a disposizione del pubblico.
</p>

</body>
<tags>
  <tag key="front-page"/>
  <tag key="pmpc">Denaro pubblico? Codice pubblico!</tag>
  <tag key="corona">Coronavirus</tag>
  <tag key="dk">Danimarca</tag>
  <tag key="security">Sicurezza</tag>
</tags>
<image url="https://pics.fsfe.org/uploads/big/dd7b6b1c5ec14ab05ec474b3747c0eff.png" />
<discussion href="https://community.fsfe.org/t/480" />
<translator>Francesca Indorato e Luca Bonissi</translator>
</html>
