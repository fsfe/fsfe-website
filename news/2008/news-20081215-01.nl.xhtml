<?xml version="1.0" encoding="UTF-8"?>

<html newsdate="2008-12-15">
  <head>
    <title>De FSFE start vertaalmarathon van 4 weken</title>
  </head>

  <body>
    <h1>De FSFE start vertaalmarathon van 4 weken</h1>

    <p>Europa, 15 december 2008.</p>

    <p newsteaser="yes">
      De Free Software Foundation Europe (FSFE) organiseert van 15
      december 2008 tot 11 januari 2009 een vertaalmarathon van 4
      weken voor hun webpagina's. De FSFE wil zo de informatie over
      Vrije Software en haar eigen werk in zo veel mogelijk talen
      beschikbaar stellen.
    </p>

    <p>
      Voor de FSFE is haar website http://www.fsfeurope.org/ één van
      haar belangrijkste communicatiemiddelen. Het vertalen van de
      teksten om zo veel mogelijk mensen te informeren in hun
      moedertaal is altijd een prioriteit geweest. Dankzij het
      gezamenlijk werk van tientallen vrijwilligers uit heel Europa
      zijn sommige pagina's al beschikbaar in 26 talen.
    </p>

    <p>
      Het vertalen van FSFE's webpagina's vraagt heel veel werk. Meer
      dan 250 pagina's staan online en wekelijks worden er nog
      verschillende pagina's toegevoegd en gewijzigd. Er is altijd nog
      wel iets te doen. We kunnen extra hulp goed gebruiken.
    </p>

    <p>
      Daarom organiseert de FSFE van 15 december 2008 tot 11 januari
      2009 een vertaalmarathon. We hopen zo ook nieuwe vrijwilligers
      aan te trekken. De taak: teksten vertalen van het Engels naar
      een andere Europese taal en vertalingen nalezen. Het doel: zo
      veel mogelijk ontbrekende vertalingen wegwerken. De vertaler:
      jij.
    </p>

    <p>
      Vertalen en nalezen van teksten is een waardevolle bijdrage aan
      het werk van de FSFE en een uitstekende kans om deel te nemen
      aan onze activiteiten zonder verplichtingen op langere termijn
      aan te gaan. Het is tevens een manier om ons te ondersteunen
      zonder dat het u iets kost.
    </p>

    <p>
      Geïnteresseerd? Wilt u tijd besteden aan de toekomst van Vrije
      Software? Wilt u deel uitmaken van de grootste groep FSFE
      vrijwilligers? Lees dan even
      onze <a href="/contribute/translators/web.html">pagina voor
      vertalers</a>. Mocht u daarna nog vragen hebben dan kan u altijd
      een e-mail sturen naar translators (at) fsfeurope.org. Enkele
      groepen hebben specifieke doelen gesteld voor hun taal. Zie
      onze<a href="http://wiki.fsfe.org/TranslatorsSprint">doelen voor
      de vertaalmarathon</a>. Kan u ons helpen bij het bereiken van
      deze doelen?
    </p>

    <p>
      -- <br/>
      Reinhard Müller<br/>
      Free Software Foundation Europe<br/>
      Vrijwilliger, coördinator van webpagina's en vertaalwerk.
    </p>
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
