<?xml version="1.0" encoding="UTF-8"?>
<html newsdate="2021-11-29">
<version>1</version>

<head>
  <title>Libro per bambini su software, skateboard e gelato al lampone</title>
</head>

<body>

  <h1>Libro per bambini su software, skateboard e gelato al lampone</h1>

<p>Oggi, 29 novembre, O'Reilly Germania ha pubblicato il libro "Ada &amp; Zangemann - Una fiaba su software, skateboard e gelato al lampone" scritta dal presidente della FSFE Matthias Kirschner e illustrata da Sandra Brandstätter che, tra le altre cose, è disegnatrice per la serie "Trudes Tier" del programma
"Sendung mit der Maus".</p>

<blockquote><p>Il famoso inventore Zangemann vive in una grande villa sopra la città. Sia adulti che bambini amano le sue invenzioni e vogliono averle disperatamente. Ma poi succede qualcosa: Zangemann vuole vedere ancora una volta da vicino le sue invenzioni e va quindi a fare una passeggiata in città quando, con un grande tonfo, un bambino su uno skateboard lo colpisce sugli stinchi! Infuriato, l'inventore prende una drastica decisione... Ma Ada, ragazza sveglia, capisce cosa sta succedendo. Insieme ai suoi amici mette a punto un piano.</p></blockquote>

  <figure>
    <img
        src="https://pics.fsfe.org/uploads/medium/b2b23d22357bfc0c568a472b45a56dd3.png"
        alt="Diverse illustrazioni del libro"/>
    <figcaption>
      Illustrazione di <a href="http://sandra-brandstaetter.com/">Sandra Brandstätter</a>, <a href="https://creativecommons.org/licenses/by-sa/3.0/de/">CC-BY-SA 3.0 DE</a>
    </figcaption>
  </figure>

<p>Questo libro illustrato per bambini racconta la storia del famoso inventore
Zangemann e di Ada, una ragazza curiosa ed intraprendente. Ada inizia a sperimentare con hardware e software e, nel mentre, realizza quanto sia fondamentale controllare la tecnologia, per lei e per gli altri.</p>

<p>Un libro per bambini dai 6 anni in su che stimola l'interesse dei bambini nello sperimentare e incoraggia a plasmare la tecnologia.</p>

<blockquote>
  <p>«Il libro scritto da Kirschner introduce i lettori, giovani e meno giovani, al potere e al pericolo del software. Evidenzia anche gli effetti moltiplicatori del condividere liberamente il software, dove vengono create le condizioni per la collaborazione diretta o indiretta, che può essere una metafora del lavoro scientifico. Fa da sfondo a tutto questo l'etica della condivisione della conoscenza su cui è costruita tutta la storia umana».</p>

  <p>Vint Cerf - Informatico e uno degli ideatori di Internet
  (dopo aver letto la traduzione inglese).</p>
</blockquote>

<blockquote>
  <p>«Anche se non sono più bambino, la storia mi ha catturato dalla prima all'ultima pagina. Complimenti all'autore per essere riuscito a mettere assieme, in una storia entusiasmante e facilmente comprensibile, temi complessi come i monopoli, le lobby, il divario digitale, la libertà software, l'autonomia digitale, l'Internet delle cose, il controllo dei consumatori, i rifiuti elettronici e tanto altro in una maniera simpatica per i bambini.  E tanto di cappello all'editore per avere avuto il fegato di pubblicare un libro con licenza CC-BY-SA»</p>

  <p>Jörg Luther, capo editore del Linux-Magazin tedesco, utente Linux,
Geek  di Raspberry Pi<br/></p>
</blockquote>

<blockquote>
  <p>«Dopo aver letto il libro la scorsa sera, questa mattina mio figlio mi ha raccontato l'intera storia... Oggi, dopo la scuola, vuole fare qualcosa con dei vecchi bancali. E poi vuole imparare a programmare».</p>

  <p>Ingo Wichmann, Amministratore Delegato di Linuxhotel GmbH</p>
</blockquote>

<p>Il libro <a href="https://oreilly.de/produkt/ada-und-zangemann/">"Ada &amp;
Zangemann - Ein Märchen über Software, Skateboards und Himbeereis"</a> di
Matthias Kirschner e Sandra Brandstätter, pubblicato da dpunkt.verlag GmbH con ISBN 978-3-96009-190-5, è dato con la licenza "Creative Commons
Attribution-Share Alike 3.0 Germany <a href="https://creativecommons.org/licenses/by-sa/3.0/de/">(CC BY-SA 3.0
DE)</a>".</p>

<p>Matthias Kirschner ha scritto il testo su base volontaria per la FSFE. Tutti gli introiti dell'autore vanno direttamente all'organizzazione non profit Free Software Foundation Europe.
La FSFE ha pagato l'illustratrice Sandra Brandstätter e l'editore di libri per bambini Wiebke Helmchen per il loro lavoro. Linuxhotel GmbH ha reso possibile il progetto concordando fin dall'inizio della stesura del testo di comprare 1000 copie una volta che il libro fosse stato ultimato.</p>

<p>Attualmente, la FSFE sta cercando un editore adatto per una traduzione in inglese. La FSFE vorrebbe che più persone quanto possibile possano leggere il libro nella loro lingua e <a href="/donate">chiede donazioni per il suo lavoro</a>.</p>

<p>Ulteriore materiale su "Ada &amp; Zangemann" è <a href="https://oreilly.de/presseinformationen/pressematerialien-ada-und-zangemann/">disponibile sul sito web dell'editore</a>.</p>

</body>

<tags>
  <tag key="front-page"/>
  <tag key="childrensbook">Libro per bambini</tag>
</tags>

<discussion href="https://community.fsfe.org/t/773"/>
<image url="https://pics.fsfe.org/uploads/medium/b2b23d22357bfc0c568a472b45a56dd3.png" alt="Diverse illustrazioni del libro"/>

<translator>Gabriele Ponzo e Luca Bonissi</translator>
</html>
