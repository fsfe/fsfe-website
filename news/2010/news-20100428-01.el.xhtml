<?xml version="1.0" encoding="UTF-8"?>

<html newsdate="2010-04-28">
 <head>
   <title>Στον ιδρυτή του FSFE Georg Greve απονέμεται ο Ομοσπονδιακός Σταυρός του Τάγματος της Αξίας</title>
 </head>
 <body>

   <h1>Στον ιδρυτή του FSFE Georg Greve απονέμεται ο Ομοσπονδιακός Σταυρός του Τάγματος της Αξίας</h1>

<p newsteaser="yes">Βερολίνο 28 Απριλίου 2010. Ο Georg Greve, ιδρυτικός πρόεδρος
του Ευρωπαϊκού Ιδρύματος Ελεύθερου Λογισμικού, έχει λάβει τον
Σταυρό του Τάγματος της Αξίας της Ομοσπονδιακής Δημοκρατίας της Γερμανίας σε κορδέλα 
(Verdienstkreuz am Bande). Ο Georg έλαβε αυτήν την υψηλή διάκριση από τον Πρόεδρο της Δημοκρατίας
για την εργασία του στο Ελεύθερο Λογισμικό και στα Ανοικτά Πρότυπα.</p>

<p>«Το FSFE είναι πολύ υπερήφανο να έχει έναν 'ιππότη' ανάμεσα στα μέλη της ομάδας του», δηλώνει
ο πρόεδρος του FSFE Karsten Gerloff. «Η εξαιρετική αφοσίωση του Georg για την ελευθερία στην
τεχνολογία είναι η δύναμη που οδηγεί το Ελεύθερο Λογισμικό στην Ευρώπη και σε όλον τον κόσμο. 
Έχει εισαγάγει το Ελεύθερο Λογισμικό στην πολιτική ημερήσια διάταξη, και έχει δημιουργήσει τις δομές
για να συλλέξει την ενέργεια της κοινότητας στην κατεύθυνση των κοινών μας στόχων.
Η σκληρή δουλειά του για περισσότερο από μια δεκαετία έχει επιφέρει τεράστια πρόοδο για το Ελεύθερο Λογισμικό»</p>

<p>
Με το FSFE, ο Georg εργάστηκε σκληρά για να εισαγάγει την κατανόηση του Ελεύθερου Λογισμικού
ως μία τεχνική για τον πολιτισμό. Έδωσε στο Ελεύθερο Λογισμικό
<a href="http://fsfe.org/projects/un/un.el.html">φωνή στα Ηνωμένα Έθνη</a>, 
συμπεριλαμβανομένου του "World Intellectual Property Organization"
(WIPO) και της Παγκόσμιας Συνόδου Κορυφής για την Κοινωνία της Πληροφορίας (WSIS).
Με την Ομάδα Εργασίας Ελευθερίας του FSFE, ήταν ο αρχιτέκτονας ενός κέντρου ειδικών
στις νομικές πτυχές του Ελεύθερου Λογισμικού, και ερμήνευσε την έννοια 
της <a href="http://fsfe.org/projects/ftf/fla.el.html">νομικής διατηρησιμότητας</a> για τα έργα Ελεύθερου Λογισμικού.
<a href="http://www.groklaw.net/article.php?story=20061208135621706">Ξεκίνησε</a>
την αντίσταση της κοινότητας εναντίον του τύπου αρχειοθέτησης OOXML της Microsoft, και εργάστηκε
σε μερικά από τα πρώτα χρηματοδοτούμενα από την ΕΕ έργα για το Ελεύθερο Λογισμικό. Υπό την ηγεσία
του Georg, το FSFE ήταν και ένας παίκτης-κλειδί για την αποτροπή της απειλής των διπλωμάτων ευρεσιτεχνίας
λογισμικού στην Ευρώπη.
</p>

<p>
«Είμαι βαθιά ευγνώμων για την επίσημη αναγνώριση που απονέμεται 
στο Ελεύθερο Λογισμικό και στα Ανοικτά Πρότυπα
με αυτήν τη διάκριση», δηλώνει ο Georg Greve. «Γύρω στο
2000, αποφάσισα να αφιερώσω τον εαυτό μου πλήρως σε αυτόν το σκοπό από μια συναίσθηση αναγκαιότητας.
Διαισθάνθηκα τον τρόπο με τον οποίο το λογισμικό σχηματίζει την κοινωνία μας. Αλλά είδα επίσης
ότι η κοινωνία δεν είχε ακόμη κατανοήσει πόσο μετασχηματίζεται με το λογισμικό.
Ελπίζω ότι αυτή η διάκριση θα βοηθήσει στην ευαισθητοποίηση του κόσμου για αυτά τα ζητήματα
και θα αυξήσει την υποστήριξη στην εργασία του FSFE, η οποία είναι περισσότερο σημαντική παρά ποτέ»
</p>

<h2>Σχετικά με τον Georg Greve</h2>
<p>
Γεννημένος στις 10 Μαρτίου 1973 στο Γερμανικό νησί Helgoland, ο Georg Greve
έχει το κλασικό επιστημονικό υπόβαθρο του φυσικού. Πήρε το διεπιστημονικό του
δίπλωμα στη νανοτεχνολογία στη σχολή της επιστήμης υπολογιστών του 
Πανεπιστημίου του Αμβούργου.</p>

<p>Έγραφε λογισμικό από την ηλικία των 12. Εκτός από μια πρώτη δημοσίευση
ενός προγράμματος σε ένα επιστημονικό περιοδικό το 1991, έγραφε προγράμματα
για να συμπληρώσει τα δίδακτρα για τις σπουδές του όταν διαχειρίστηκε την ανάπτυξη λογισμικού
για την αξιολόγηση δεδομένων από έναν αισθητήρα SQUID στο βιομαγνητικό εργαστήριο
του Πανεπιστημιακού Νοσοκομείου του Eppendorf (UKE) στο Αμβούργο, Γερμανία.</p>

<p>Το 1993 ήρθε σε επαφή με το Ελεύθερο Λογισμικό και το GNU/Linux. Το 1998,
ο Georg Greve έγινε ο Ευρωπαίος ομιλητής για το Έργο GNU. Τότε ξεκίνησε επίσης
να γράφει τη στήλη "Brave GNU World", μια μηνιαία στήλη για το Ελεύθερο Λογισμικό
που δημοσιευόταν στο Γερμανικό περιοδικό Linux-Magazin και σε άλλα διεθνή περιοδικά,
καθώς επίσης και online με μεταφράσεις μέχρι και σε 10 διαφορετικές γλώσσες.</p>

<p>Στις αρχές του 2001, μαζί με μια ομάδα αφοσιωμένων ανθρώπων ξεκίνησε το
Ευρωπαϊκό Ίδρυμα Ελεύθερου Λογισμικού (Free Software Foundation Europe, FSFE),
το πρώτο Ίδρυμα Ελεύθερου Λογισμικού εκτός Ηνωμένων Πολιτειών Αμερικής
και το μεγαλύτερο μέχρι σήμερα υπερεθνικό Ίδρυμα Ελεύθερου Λογισμικού. Η οικοδόμηση
και ο συντονισμός του FSFE ως μια Ευρωπαϊκή μη-κυβερνητική οργάνωση ήταν το επίκεντρο
της εργασίας του για το μεγαλύτερο μέρος της περασμένης δεκαετίας.</p>

<p>Έχοντας ηγηθεί του FSFE για οκτώ χρόνια, ο Georg Greve είναι Διευθύνων Σύμβουλος
της Kolab Systems, μια επιχείρηση Ελεύθερου Λογισμικού που προσφέρει υπηρεσίες για την
τεχνολογία Kolab Groupware Solution. Συνεχίζει να συμμετέχει ενεργά ως μέλος
του FSFE και στην Ευρωπαϊκή ομάδα πυρήνα. Ζει ευτυχισμένα με τη σύζυγό του Ava 
στο Küsnacht κοντά στη Ζυρίχη.</p>

<p>(Δείτε επίσης το <a href="http://fsfe.org/about/greve/">προφίλ</a> του Georg Greve
στον ιστότοπο του FSFE, μια
<a href="http://blogs.fsfe.org/fellowship-interviews/?p=27">εμπεριστατωμένη συνέντευξη μαζί του</a>, 
και την <a href="http://blogs.fsfe.org/greve/?p=403">προσωπική δήλωση</a> 
που έκανε για την τιμητική διάκριση στο πρόσωπό του με τον Σταυρό του Τάγματος της Αξίας)</p>

 </body>
<translator> </translator>
  <tags>
    <tag>de</tag>
  </tags>
</html>
<!--
Local Variables: ***
mode: xml ***
End: ***
-->

