<?xml version="1.0" encoding="UTF-8"?>
<html newsdate="2015-12-16">

<head>
    <title>FSFE heeft jouw donatie nodig om te werken voor Vrije Software in 2016</title>
	</head>
	<body class="press release">
		<h1>FSFE heeft jouw donatie nodig om te werken voor Vrije Software in 2016</h1>
	
<p newsteaser="yes">
Veel mensen en bedrijven in onze samenleving hebben voordeel van Vrije 
Software. De Free Software Foundation Europe stelt sinds 2001 mensen in staat 
om controle te hebben over technologie. Om in ons werk het verschil te 
kunnen maken doelen we op €140.000,- aan donaties tot 31 januari, waarvan we 
al €60.000,- hebben ontvangen.</p>

<p>Help ons alsjeblieft om verder te gaan met het werken voor Vrije Software 
door nu te doneren:</p>

<ul>
<li>Steun ons als particulier alsjeblieft door <a
href="http://fsfe.org/join">een duurzaam lid van FSFE te worden</a> (het
gemiddelde bedrag per duurzaam lid is €125,- per jaar).</li>

<li>Steun ons als bedrijf alsjeblieft <a href="/donate/donate.html">met een 
donatie.</a>. Je kan een gouden donor worden voor €1000,- per maand, een 
zilveren donor voor €200,- per maand of een bronzen donor voor €40,- per 
maand.</li>
</ul>

<p>Onze donoren hebben ons onlangs in staat gesteld om de volgende successen 
te bereiken:</p>

<ul>

<li>We sloten onze zes jaar durende PDF-lezers-campagne af nadat we 1125 overheden 
overtuigden om advertenties voor onvrije software van hun websites te verwijderen.</li>

<li>We hielpen bij het beëindigen van routerdwang in Duitsland met een wet die 
gebruikers ervan verzekert dat zij de vrijheid hebben om hun eigen Vrije 
Software-router te kiezen. Dit zou ook een voorbeeld voor de rest van Europa 
moeten zijn, en wij zullen vergelijkbare wetgeving steunen waar dat nodig is.</li>

<li>We zijn actief in het EU-beleid: onze evaluatie van de digitale 
interne marktstrategie voor de Europese Commissie is goed ontvangen en we 
verwachten dat andere EU-instituten onze aanbevelingen volgen. </li>

<li>We verzenden gemiddeld één promotiepakket per dag. Onze supporters gebruiken 
materiaal in verschillende talen om mensen te informeren over softwarevrijheid 
binnen bedrijven, op universiteiten en scholen, en in bibliotheken, café's en 
informatiekramen.</li>

</ul>

<p>Vanaf volgend jaar willen we de focus leggen op het opkomen voor onze eis om 
<strong>alle met publiek geld gefinancierde software te publiceren als Vrije 
Software</strong> en voor <strong>ieders recht om te experimenteren met eigen hard- en 
software</strong>.</p>

<p>Om deze doelen te bereiken zullen we:</p>

<ul>

<li>aan onze campagnevrijwilligers training leveren om effectiever te worden, 
en hen voorzien van een grotere verscheidenheid aan promotiemateriaal; en</li>

<li>een ontmoeting organiseren tussen Vrije Softwaregroepen die actief zijn op 
beleidsonderwerpen in de EU.</li>

</ul>

<p>We zullen tevens doorgaan met onze lopende inspanningen om zowel barrières naar 
softwarevrijheid af te schaffen alswel mensen aan te moedigen om Vrije Software 
te gebruiken en te ontwikkelen. Een essentiële activiteit blijft het 
begeleiden van bedrijven bij het overstappen naar Vrije Software door hun 
juridische afdelingen te informeren zodat zij Vrije Software-licenties 
begrijpen.</p>

<p>Er zijn echter groeiende uitdagingen: onduidelijke internationale verdragen 
en ingewikkelde politieke processen vereisen een voorzichtige aanpak bij het 
effectief opkomen voor softwarevrijheid. We moeten in staat zijn om bij zulke 
ontwikkelingen bij te blijven.
</p>

<p>Daarom is <strong>jouw steun cruciaal voor ons</strong>. Dus steun ons 
alsjeblieft door <a href="http://fsfe.org/join">een duurzaam lid te worden
</a> of met een <a href="/donate/donate.html">zakelijke donatie</a>.</p>

	
</body>
	<tags>
<tag content="voorpagina">front-page</tag>
   <tag content="fondsenwerving">Fundraising</tag>
	</tags>

<translator>André Ockers</translator>
</html>
