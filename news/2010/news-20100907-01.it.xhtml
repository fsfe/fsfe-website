<?xml version="1.0" encoding="UTF-8"?>
<html newsdate="2010-09-07">
  <head>
    <title>Sondaggio europeo sul Software Libero e gli standard: fai sentire la tua voce!</title>
  </head>
  <body>
<h1>Sondaggio europeo sul Software Libero e gli standard: fai sentire la tua voce!</h1>


 <p newsteaser="yes">La Free Software Foundation Europe sta chiedendo alle imprese
 europee di Software Libero di partecipare ad un sondaggio riguardo la posizione
 delle aziende rispetto all'accettabilità di includere i brevetti software negli standard
 industriali.
 </p>
 
 <p>Questo <a href="
 http://projects.isi.tu-berlin.de/ipr/eso/survey.php">sondaggio</a> è un elemento chiave
 nello <a href="http://ec.europa.eu/enterprise/policies/european-standards/standardisation-policy/policy-activities/intellectual-property-rights/index_en.htm">studio</a> che avrà un grandissimo
impatto sulla riforma della Commissione Europea riguardante la
politica di standardizzazione. Il sondaggio rimarrà aperto fino al
prossimo 17 settembre.
 </p>
 
<p>Una delle più importanti tematiche di questo sondaggio è se i brevetti
che vengono inclusi negli standard debbano essere concessi con una licenza
gratuita (il <a href="http://www.w3.org/">W3C</a> segue questa linea), o se
essi debbano essere rilasciati tramite una licenza con termini "giusti,
ragionevoli e non discriminatori" (dall'inglese <a href="http://en.wikipedia.org/wiki/FRAND">FRAND</a>,
"Fair, Reasonable And Non-Discriminatory terms").
</p>
 
 <p>FRAND è una sigla impropria perché i termini non sono né giusti, né
ragionevoli, né non-discriminatori - sia nei confronti del Software
Libero ma anche per chiunque altro sia fuori dallo stretto giro dei
grandi produttori nel mercato del software.</p>

 <p>Il presidente della FSFE Karsten Gerloff dice: "Per il Software Libero,
 questi termini sono disastrosi tanto quanto
discriminatori fino ad arrivare alla esclusione. Essi richiedono che
venga pagato un compenso per ogni copia, cosa che rende impossibile
distribuire un programma come Software Libero - una evidente assurdità".
 </p>
 
 <p>È di fondamentale importanza che il maggior numero possibile di aziende
di Software Libero partecipino a questo sondaggio, in modo tale che le
loro opinioni possano essere rese visibili e far parte dei dati dello
studio. Lo studio, purtroppo, assume implicitamente uno sbilanciamento
verso le grandi aziende che hanno degli impiegati dedicati alla
standardizzazione. Questo rende ancora più importante che le aziende europee
di Software Libero parlino direttamente per sé stesse.
</p>

<p>"Abbiamo bisogno di essere sicuri che i dati raccolti in questo sondaggio
riflettano le reali necessità delle imprese europee", dice Karsten
Gerloff. "Non lasciamo che i nostri interessi comuni vengano ignorati!"</p>
  </body>
</html>
