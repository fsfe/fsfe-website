<?xml version="1.0" encoding="UTF-8" ?>

<html>
  <version>1</version>

  <head>
 <meta name="author-name-1" content="Georg Greve" />
    <meta name="author-link-1" content="/about/people/greve'/greve.html" />
       <meta name="publication-date" content="2008-12-02" />
    <meta name="pdf-link" content="/activities/os/ps.en.pdf" />
    <title>FSFE - Analisi di un equilibrio - Standardizzazione e Brevetti </title>
  </head>

  <body>

<h1>Analisi di un equilibrio: Standardizzazione e Brevetti</h1>

<p class="indent"><em>Questo saggio propone un'analisi delle
    interazioni tra brevetti e standard e si conclude con alcune
    proposte concrete per affrontare le questioni più urgenti. E' stato
    scritto presumendo una scarsa conoscenza dell'argomento,
    e quindi fornisce alcune delle informazioni basilari necessarie a
    comprendere la questione. Un esperto del campo dovrebbe essere in grado di
    saltare la sezione introduttiva.
</em></p>

<h2>Introduzione</h2>

<p>I brevetti sul software hanno scatenato un dibattito molto controverso, con
  battaglie che hanno coinvolto soprattutto le grandi corporation – dotate di un
  ampio portafoglio di brevetti e impegnate in accordi multipli di 
  cross-licensing – e gli Have-Not – imprenditori, piccole e medie
  imprese, e gli utilizzatori di software, dallo studente che usa GNU/Linux
  fino agli utenti istituzionali nei governi.</p>

<p>Questo dibattito si è calmato molto in seguito al rigetto della direttiva sui
  brevetti software nel 2005. Il suo posto nelle prime pagine è stato preso
  da altri dibattiti, come la standardizzazione. Standard Aperti è stata una
  parola di moda per anni, ma questo termine non è mai stato discusso così
  frequentemente come ora.</p>

<p>Mercoledì 19 Novembre 2008, i due dibattiti si sono incontrati a Bruxelles a un
  seminario intitolato
  "<a href="http://ec.europa.eu/enterprise/newsroom/cf/itemshortdetail.cfm?item_id=3371">IPR
  in ICT standardisation</a>",
  sebbene "Brevetti nella standardizzazione ICT" sarebbe stato un titolo più adatto
  dal momento che la discussione ha riguardato esclusivamente l'interazione tra
  brevetti e standardizzazione ICT.</p>

<p>Brevetti e standard sono fondamentalmente in conflitto, quindi molte persone
  chiedono che venga stabilito un equilibrio. Questo articolo è un
  commento a quel seminario e intende spiegare perché gli standard dovrebbero
  prevalere sui brevetti almeno nel settore del software.</p>

<h2>Contesto: Brevetti e Standard 101</h2>

<p>L'idea dei brevetti non è nuova. Le sue origini risalgono alle monarchiche
  "litterae patentes", che conferivano diritti esclusivi ad alcune
  persone. I governi democratici hanno poi preso il posto delle
  monarchie, e la legislazione sui brevetti si è evoluta nel tempo, ma le
  caratteristiche fondamentali che definiscono un brevetto non sono
  cambiate.</p>

<p>In sintesi, un brevetto è un monopolio concesso, per un tempo limitato,
  dal governo per conto dei suoi cittadini.</p>

<p>Il termine monopolio ha molte connotazioni negative, e per una buona
  ragione. Un monopolio soffoca l'innovazione e aumenta i prezzi a causa
  dell'assenza di concorrenza. Considerate queste premesse, un monopolio è
  generalmente considerato un danno per l'economia e per la società. Non è
  illegale ottenere un monopolio, ma la società ha un interesse legittimo
  a limitare l'abuso del potere che un monopolio conferisce, e cerca di
  raggiungere tale obiettivo con la legge antitrust.</p>

<p>Il diritto di monopolio creato da un brevetto porta con sé tutti gli
  effetti collaterali di un monopolio. Viene concesso dallo Stato perché si
  crede che l'assenza di brevetti possa impedire la pubblicazione delle
  scoperte, un'eventualità che si ritiene più dannosa della concessione
  del monopolio che il brevetto crea.</p>

<p>Questo patto alla base dei brevetti è basato sulla divulgazione, così che altri
  possano imparare da una buona idea e svilupparla. La mancanza di un' utile divulgazione 
  o di un avanzamento della conoscenza pubblica si traduce nella concessione di un
  monopolio che non dà niente indietro alla società.</p>

<p>Come i brevetti, gli standard sono strettamente collegati con la pubblicazione. L'origine
  della parola standard sembra risalire all'araldica, nella quale si riferisce
  a un simbolo che viene usato in battaglia per rendere visibile un punto in cui
  radunarsi.</p>

<p>L'uso moderno del termine conserva questo significato di punto di riferimento pubblicamente
  visibile, sebbene sia stato trasferito in altri ambiti. Quindi tra le altre cose
  viene definito come "<em>qualcosa stabilito dall'autorità,
  dalla consuetudine, o dal consenso generale come un modello o esempio</em>" o anche
  "<em>una struttura costruita o che funziona come base o supporto.</em>"
  (dal dizionario online <a href="http://www.merriam-webster.com/dictionary/standard">
  Merriam-Webster</a>).</p>

<p>Nell'ICT (Information and Communication Technologies), uno standard ha entrambi
  i significati citati sopra. Secondo il 
  <a href="http://www.bsi-global.com/en/Standards-and-Publications/About-standards/What-is-a-standard/">British
  Standards Institution</a> (BSI), uno standard è "<em>un modo concordato e
  ripetibile di fare qualcosa. E' un documento pubblico che contiene una
  specifica tecnica o altri precisi criteri progettati per essere
  usati coerentemente come regola, linea guida o definizione. [...] Ogni
  standard è un'opera collettiva. Comitati di produttori, utenti,
  organizzazioni di ricerca, dipartimenti governativi e consumatori lavorano
  insieme per redigere standard che evolvono per rispondere alle richieste della
  società e della tecnologia. [...]</em>"</p>

<p>L'idea sottostante è che uno standard stabilisce un terreno comune,
  fornisce gli strumenti necessari all'interoperabilità e alla concorrenza. Questo è
  vero specialmente per l'ICT a causa dei forti effetti di rete. Se tutti i
  partecipanti al mercato ICT aderiscono agli stessi standard e
  si impegnano a garantire l'interoperabilità, i clienti possono non solo
  scegliere liberamente tra i vari prodotti e servizi, possono anche
  scambiarsi le informazioni senza problemi.</p>

<p>Al contrario, l'assenza o il fallimento della standardizzazione deforma gli
  effetti di rete in un modo tale che la monopolizzazione diventa quasi certa. Utenti
  di un prodotto o servizio possono dialogare [interagire] solo con utenti dello
  stesso prodotto o servizio. Nel tempo, una soluzione raggiunge una base di utenti
  talmente ampia che altri utenti sono lasciati di fatto con la scelta di
  unirsi a questo gruppo, o di essere incapaci di comunicare pienamente con la
  maggioranza degli utenti. Questa situazione potrebbe essere raggiunta, ad esempio, unendo
  in bundling il software con una piattaforma hardware dominante.</p>

<p>Dunque gli standard sono soprattutto uno strumento che rende possibile la concorrenza
  per il bene pubblico. Il fine degli standard è intrinsecamente
  anti-monopolistico.</p>

<p>E' anche a favore dell'innovazione. Dal momento che la deviazione da uno standard
  automaticamente lo infrange, standardizzazione e innovazione sembrano obiettivi
  opposti, e fino a un certo punto lo sono. Ma quando tutti i cambiamenti vengono decisi
  col consenso tra le parti, il risultato è una versione aggiornata dello
  standard disponibile per tutti. La seconda strada è l'innovazione che si sviluppa
  a partire da uno standard, ovvero quando si usa lo standard come base per l'innovazione
  piuttosto che innovare all'interno dello standard.</p>

<p>A causa della sua natura globale e guidata dal consenso, il primo processo è più
  lento in confronto. Un altro problema è la consistente barriera per
  entrare nel processo di standardizzazione. Di conseguenza, le grandi aziende godono
  di una maggiore rappresentanza in confronto alle piccole e medie imprese (PMI).</p>

<p>Il secondo percorso è aperto a tutti, la singola persona, la PMI, o la grande
  industria. E' anche limitato soltanto dalla velocità di sviluppo del
  gruppo che lavora sull'innovazione. Se l'innovazione viene portata avanti da
  un solo soggetto, ci sarà un monopolio temporaneo. Ma raggiunta una certa
  maturità, è probabile poi che l'innovazione venga di nuovo formalizzata in
  uno standard, creando la base per la prossima innovazione che si svilupperà
  da questo.</p>

<p>Mentre la prima via permette soprattutto lenti e piccoli miglioramenti,
  la seconda via rende possibile la piena partecipazione della maggioranza dei
  soggetti economici ed è molto più adatta per idee all'avanguardia e
  probabilmente è la più importante da proteggere per la società.</p>

<h2>Conflitto: Strumenti fondamentalmente opposti</h2>

<p>Gli obiettivi fondamentalmente differenti di brevetti e standard
  sono emersi molteplici volte nel corso del dibattito, ad esempio nel discorso
  tenuto da Karsten Meinhold, presidente della Commissione Speciale per i Diritti
  di Proprietà Intellettuale dell' ETSI (European Telecommunications Standards Institute),
  <a href="http://ec.europa.eu/enterprise/newsroom/cf/document.cfm?action=display&amp;doc_id=3635&amp;userservice_id=1&amp;request.id=0">che
  ha sintetizzato la questione</a> in questa frase: "<em>i Diritti di Proprietà Intellettuale e gli Standard servono
  diversi scopi: i diritti di proprietà intellettuale sono destinati ad un uso privato esclusivo, gli Standard sono
  intesi per l'uso pubblico, collettivo</em>."</p>

<p>Sia i brevetti che gli standard traggono la loro giustificazione dal
  bene pubblico, ma sostenere uno priva l'altro della sua
  funzione. Gli Standard cercano di neutralizzare i monopoli, i brevetti li
  stabiliscono. O, come ha detto Tomoko Miyamoto, Senior Counsellor della sezione Brevetti
  dell'Organizzazione Mondiale della Proprietà Intellettuale (WIPO)
  nella <a href="http://ec.europa.eu/enterprise/newsroom/cf/document.cfm?action=display&amp;doc_id=3633&amp;userservice_id=1&amp;request.id=0">sua
  presentazione</a>: L'addensamento di brevetti ed il ricatto brevettuale derivano dal
  legittimo sfruttamento dei diritti esclusivi conferiti intenzionalmente
  dai brevetti.</p>

<p>In altre parole: il conferimento di questi diritti esclusivi è la conseguenza voluta del sistema
brevettuale, e l'uso legittimo di questi diritti ha come conseguenza l'addensamento di brevetti
ed il ricatto brevettuale. Permettere i brevetti sugli standard è dunque un atto intenzionale
  per assegnare ad alcune parti dei monopoli sugli standard, incluso il diritto di
  bloccare l'implementazione da parte di altri soggetti.</p>

<h2>Pubblicazione Ex-Ante</h2>

<p>Ci sono molteplici tentativi attraverso i quali la comunità dedicata alla
  standardizzazione ha cercato nel corso degli anni di mitigare questi effetti. Uno di
  questi meccanismi si chiama "Pubblicazione Ex-Ante". Le parti che lavorano
  ad uno standard usano questo meccanismo per impegnarsi in termini contrattuali mentre
  lo standard è ancora in fase di stesura. Se questi termini non sono ritenuti
  accettabili dagli altri soggetti che lavorano allo standard, la
  tecnologia che è coperta dal brevetto non viene inclusa nello
  standard.</p>

<p>Quali siano i termini accettabili è altamente soggettivo. Una grande corporation
  con un ampio portafoglio brevetti e un accordo cross-licensing in corso
  col detentore di importanti brevetti potrebbe considerare un'inconvenienza minore
  il fatto di dover aggiungere un altro brevetto all'accordo. La stessa
  situazione appare sostanzialmente diversa dalla prospettiva di una
  piccola o media impresa che solitamente ha al massimo un piccolo
  portafoglio brevetti e deve aspettarsi degli accordi contrattuali dal costo esorbitante.</p>

<p>Poiché le piccole e medie imprese sono scarsamente rappresentate nel processo di
  standardizzazione, è probabile che la Pubblicazione Ex-Ante produca risultati più soddisfacenti
  per le grandi corporation che hanno ampi portafogli brevetti e che sono in concorrenza nello stesso
  settore. La maggioranza dei soggetti economici generalmente non ha voce in capitolo a
  proposito dell'accettabilità dei termini.</p>

<p>Un altro problema della pubblicazione ex-ante è la sua difficile applicazione, come
  ha sottolineato <a href="http://ec.europa.eu/enterprise/newsroom/cf/document.cfm?action=display&amp;doc_id=3631&amp;userservice_id=1&amp;request.id=0">
  nella sua presentazione</a> Suzanne Michel, vice-direttore dell' Office of Policy and Coordination
  della Federal Trade Commission (FTC) americana. La FTC ha scoperto
  che <a href="http://en.wikipedia.org/w/index.php?title=Rambus&amp;oldid=251605519">Rambus
  Incorporated</a> ha partecipato alle riunioni di standardizzazione
  del <a href="http://en.wikipedia.org/wiki/JEDEC">Joint Electron
  Device Engineering Council (JEDEC)</a> con l'obiettivo di modificare le loro
  applicazioni brevettuali per includere della tecnologia che era in discussione
  per essere inserita in futuri standard. Secondo la FTC, questo
  comportamento era subdolo, violava le regole di rivelazione del JEDEC, e dava
  in modo illegale a Rambus un potere monopolistico.</p>

<p>La <a href="http://en.wikipedia.org/wiki/United_States_Court_of_Appeals_for_the_District_of_Columbia_Circuit">D.C. Circuit
   Court</a> ha espresso il suo disaccordo con l'interpretazione della FTC nella
   decisione dell'Aprile 2008. Secondo Michel, la corte ha detto che
   evitare i termini contrattuali cosiddetti "ragionevoli e non discriminatori" –
   "<a href="http://en.wikipedia.org/wiki/Reasonable_and_Non_Discriminatory_Licensing">Reasonable
   and Non-Discriminatory</a>" (RAND) – non costituisce
   un abuso, e che non c'è una prova che dimostra che JEDEC avrebbe evitato
   alcune tecnologie se avesse saputo che Rambus aveva intenzione di
   usare i suoi brevetti fino al livello massimo consentito dalla legge. La corte ha
   anche espresso la sua riluttanza a rendere i brevetti non applicabili sulla base di
   vaghe norme di divulgazione.</p>

<p>Sia i brevetti che gli standard traggono la loro giustificazione dal
  bene pubblico. I brevetti che Rambus ha archiviato negli standard che
  erano sul punto di essere pubblicati non hanno fornito alcuna ulteriore
  informazione pubblica sulla nuova tecnologia introdotta. Dare a Rambus un potere monopolistico
  sugli standard sviluppati da JEDEC è anche dannoso per il pubblico interesse. Quindi sembra
  probabile che se si valutasse questa situazione dal punto di vista dell'interesse pubblico
  si giungerebbe alla conclusione che in realtà l'interesse pubblico non è prevalso
  in questo caso.</p>

<p>Dunque sembrerebbe che la FTC sia stata corretta nella sua valutazione, e
  lo stesso vale per la corte, perché stabilire monopoli temporalmente limitati è
  il vero obiettivo e la vera funzione della legge sui brevetti. I tribunali non hanno
  il ruolo di annullare le leggi e gran parte dei legislatori non ha prestato
  attenzione al conflitto di pubblico interesse tra brevetti e standard.</p>

<p>JEDEC nel frattempo ha aggiornato le sue norme di divulgazione, e questo potrebbe
  aiutare ad evitare problemi simili in futuro. Considerato il valore che per molti
  tribunali la legge sui brevetti ha in relazione alla standardizzazione, solo una
  futura causa in tribunale potrà dimostrare se il problema è stato risolto
  in modo da resistere alla revisione formale della legge.</p>

<h2>(F)RAND</h2>

<p>Questo è vero per tutti gli enti di standardizzazione che esigono la
  pubblicazione ex-ante, ma la maggior parte di questi non la richiede. La maggioranza
  degli enti sembra invece affidarsi a una rivelazione puramente volontaria
  e all'assicurazione che i detentori dei brevetti coinvolti nel processo
  si accorderanno in base ai cosiddetti termini RAND o FRAND
  ("<a href="http://en.wikipedia.org/wiki/Fair,_Reasonable_and_Non_Discriminatory_Licensing">Equi,
  Ragionevoli e Non Discriminatori</a>").</p>

<p>Una critica frequente dei termini (F)RAND è la mancanza di una definizione
  di cosa sia ragionevole e per chi. Durante l'Internet Governance
  Forum (IGF) del 2006 ad Atene, Susy Struble di Sun Microsystems
  <a href="http://www.youtube.com/watch?v=CNUdqEqjbOQ">ha fatto notare</a>
  che ciò che è ragionevole per un soggetto potrebbe non essere ragionevole
  per un altro.</p>

<p>Le pratiche di applicazione di una licenza variano molto, e sono influenzate da
  vari fattori, tra i quali, ad esempio: se un'azienda ha una
  partecipazione nel mercato in questione oppure no, e con quanta
  aggressività insegue i profitti derivanti dai suoi brevetti.</p>

<p>Inoltre, i brevetti possono essere venduti o acquisiti come parte di una
  acquisizione o ristrutturazione aziendale. Un successivo titolare di un brevetto
  potrebbe considerare ragionevoli termini diversi, e lo stesso vale per il titolare di un brevetto
  che non ha partecipato al processo di standardizzazione e che non si è nemmeno mai
  impegnato a rispettare i termini RAND.</p>

<p>I termini RAND generalmente si basano su una vaga assicurazione di poter ottenere una
  licenza su richiesta. Tale assicurazione non costituisce una licenza perpetua
  sul brevetto e non impegna il nuovo titolare di un brevetto. Quindi un nuovo titolare
  può scegliere liberamente come far rispettare il brevetto, e di conseguenza può, grazie al brevetto,
  bloccare tutte le implementazioni esistenti dello standard.</p>

<p>Come ha fatto notare Miyamoto del WIPO, il blocco operato da un brevetto
  è un uso legittimo e voluto del sistema brevettuale. Dunque anche in un regime
  RAND, c'è una gran quantità di incertezza che invariabilmente favorisce
  le grandi aziende, che non hanno solo maggiori risorse economiche, hanno anche
  dipartimenti legali e portafogli brevettuali più grandi.</p>

<p>E' questa incertezza che ha causato grande frustrazione tra le PMI:
  Charles Schulz di Ars Aperta ha espresso sinteticamente come RAND si riferisce
  a una "licenza RANDom [casuale, imprevedibile, NdT] agli occhi dei concorrenti".
  Nella <a href="http://ec.europa.eu/enterprise/newsroom/cf/document.cfm?action=display&amp;doc_id=3639&amp;userservice_id=1&amp;request.id=0">sua
  presentazione</a>, Schulz ha anche evidenziato che i termini (F)RAND sono
  discriminatori nei confronti del Software Libero. Anche termini RAND collegati a
  royalty pari a zero, i cosiddetti termini RF-on-RAND ("Royalty Free on RAND"),
  RAND-RF ("RAND Royalty Free") o RAND-Z ("RAND with Zero royalties")
  spesso presentano gli stessi problemi perché non permettono il
  sublicensing.</p>

<p>Il Software Libero
  (<a href="/documents/freesoftware">detto anche Open
  Source, FOSS o FLOSS</a>) si basa sul principio per cui ogni
  persona e ogni entità legale possa essere utente, sviluppatore,
  distributore, o una qualsiasi combinazione di questi ruoli. Solo le condizioni che
  permettono questa situazione sono accettabili per il Software Libero, che secondo una
  <a href="http://www.flossimpact.eu/">stima</a> raggiungerà il 32% di tutti
  i servizi IT e il 4% del PIL europeo entro il 2010.</p>

<p>Nella <a href="http://ec.europa.eu/enterprise/newsroom/cf/document.cfm?action=display&amp;doc_id=3641&amp;userservice_id=1&amp;request.id=0">sua
  presentazione</a>, Amy Marasco, General Manager Standards Strategy di
  Microsoft, ha evidenziato il fatto di non considerare il Software Libero
  un modello di business. Questo è vero nella misura in cui lo stesso
  software proprietario non è un modello di business. I modelli di business riguardano ciò che
  viene sviluppato a partire dal Software Libero e/o dal software proprietario.</p>

<p>Marasco ha continuato col sottolineare come tutti questi modelli di
  business sono legittimi. E sebbene ci siano nette differenze nelle opinioni
  su quale modello software sia la scelta migliore e più sostenibile per
  l'economia e la società, dalla prospettiva di un'analisi politica
  degli standard, tutti i modelli di business basati sul software proprietario,
  sul Software Libero, o su un misto dei due deve essere considerato
  valido e legittimo.</p>

<p>Come si è detto prima, le parti del PIL europeo relative al Software
  Libero dovrebbero raggiungere il 4% entro il 2010. Tutti concordano sul fatto che
  tutti i modelli di business, inclusi quelli che contengono Software Libero, siano
  legittimi. Ci si domanda allora se può essere considerato
  Equo, Ragionevole e Non-Discriminatorio escludere questa parte legittima
  dell'economia attraverso la scelta dei termini contrattuali dei brevetti.</p>

<h2>Danno dall'esclusione?</h2>

<p>La situazione ha una strana somiglianza con quella dei
  <a href="http://en.wikipedia.org/wiki/Counterfeit_drugs">farmaci
  contraffatti</a>, dove l'argomento a favore della tutela brevettuale è
  generalmente seguito da considerazioni di salute pubblica. Ma soltanto i
  farmaci efficaci che sono identici al prodotto brevettato
  violano davvero il brevetto. I rischi per la salute si presentano soprattutto
  laddove i brevetti non sono violati.</p>

<p>Negli standard, la situazione è relativamente simile. Se dei brevetti sono
  parte di uno standard, solo un'implementazione che è coperta dai brevetti
  fornisce un antidoto efficace alla monopolizzazione. Dover aggirare i
  brevetti porta generalmente a cancellare la conformità degli standard e a danneggiare
  il bene pubblico che è la forza che guida la standardizzazione.</p>

<p>Dunque i brevetti interni agli standard hanno il potenziale di rendere impossibile
  la piena interoperabilità per legittime attività commerciali in alcuni
  mercati. Come il sopracitato
  BSI <a href="http://www.bsi-global.com/en/Standards-and-Publications/About-standards/What-is-a-standard/">evidenzia
  </a>: "Gli Standard sono progettati per uso volontario e non impongono alcuna
  regolamentazione. Però le leggi e le regolamentazioni possono riferirsi a certi
  standard e rendere obbligatoria la conformità con essi."</p>

<p>Una volta che una tecnologia è stata standardizzata, alcune scelte non
  vengono più fatte sulla base della qualità tecnologica. Anche quando esiste una
  soluzione migliore che avrebbe l'ulteriore valore di non violare un possibile
  brevetto sullo standard, uno sviluppatore sceglierà di seguire
  lo standard tecnologicamente inferiore per poter avere un pieno
  accesso al mercato. Tale eventualità ribalta l'idea iniziale alla base
  del brevetto: La tecnologia ha un valore perché è brevettata, non
  è brevettata perché ha un valore.</p>

<p>Ci sono anche casi in cui alcune organizzazioni deputate alla standardizzazione,
  come l' <a href="http://www.iso.org">Organizzazione Internazionale per la
  Standardizzazione</a> (ISO) hanno una posizione di privilegio assegnata dai
  governi per quanto riguarda le decisioni di approvvigionamento. A causa dei brevetti e di
  condizioni (F)RAND insufficienti, non tutti gli standard privilegiati in
  questo modo possono essere implementati da tutti i legittimi partecipanti al mercato
  che dovrebbero poter concorrere in appalti pubblici.</p>

<p>Così attraverso lo speciale privilegio concesso ad organizzazioni come l'ISO che
  accettano termini insufficienti per garantire la concorrenza, il diritto
  monopolistico conferito dai brevetti si traduce in un oligopolio o perfino in un
  monopolio negli approvvigionamenti pubblici. Questa esclusione della concorrenza
  dagli appalti attraverso i brevetti sugli standard danneggia il bene
  pubblico perché porta a prezzi più alti e di conseguenza
  a tasse più alte.</p>

<p>Possibili rimedi a questa situazione dovrebbero affrontare il modo in cui
  i governi assegnano le preferenze di approvvigionamento agli standard, il modo in
  cui i brevetti vengono gestiti negli standard, il sistema brevettuale stesso, o
  una combinazione di tutto questo.</p>

<h2>Rimedi tentati</h2>

<p>Una valida ricerca sui brevetti costa circa 100.000 euro per caso secondo
   Rigo Wenning, consulente legale e membro del Patent Policy Team del
   W3C/ERCIM che ha tenuto un discorso su
   "<a href="http://ec.europa.eu/enterprise/newsroom/cf/document.cfm?action=display&amp;doc_id=3636&amp;userservice_id=1&amp;request.id=0">Standard,
   Brevetti e la Dinamica dell'Innovazione sul Web</a>." Il W3C è davvero
   l'unica Standards Setting Organisation (SSO) che ha una politica
   brevettuale per i suoi standard capace di favorire tutti
   i legittimi modelli di business.</p>

<p>Per le PMI la spesa di 100.000 euro per la ricerca brevettuale
  è proibitiva. Ma anche le grandi aziende riterranno tale
  spesa considerevole, ed è solo una dei generatori di costo. Un danno
  maggiore può essere causato dalle ingiunzioni contro un prodotto, o i reclami
  per danni. Nella
  sua <a href="http://ec.europa.eu/enterprise/newsroom/cf/document.cfm?action=display&amp;doc_id=3646&amp;userservice_id=1&amp;request.id=0">presentazione
  dell'idea "SoftIP"</a> dell'IBM, Roger Burt, Senior Counsel di IBM
  Europa introduce il problema con una citazione tratta da un sommario di BSA et al. Amicus
  nella causa eBay v MercExchange. La citazione riassume piuttosto bene i problemi
  della grande industria:</p>

<quote class="indent"><em>"I prodotti tecnologici solitamente consistono di centinaia
o di migliaia di componenti brevettate. E' quindi impossibile per le aziende
tecnologiche esaminare tutti i brevetti, e le domande brevettuali
pendenti che potrebbero essere attinenti a una nuova invenzione (prodotto),
nonostante i migliori tentativi per farlo. Dato che, come spesso
accade, l'accusa di violazione viene fatta solo dopo che il nuovo
prodotto è stato distribuito o lo standard industriale adottato,
progettare in modo da aggirare l'accusa non è più un'opzione realistica. Poiché
un'ingiunzione verrà emessa automaticamente in seguito a una scoperta di violazione –
anche se l'accusa riguarda una parte insignificante del prodotto –
il bersaglio dell'accusa è costretto a pagare una quota esorbitante per poter
preservare il suo business."</em></quote>

<p>Un altro tentativo di impedire che le tasse brevettuali diventino esorbitanti
  perfino per le grandi corporation è stato introdotto da Tim Frain, Direttore delle questioni
  di regolamentazione dei diritti di proprietà intellettuale per Nokia, nella sua presentazione su
  "<a href="http://ec.europa.eu/enterprise/newsroom/cf/document.cfm?action=display&amp;doc_id=3649&amp;userservice_id=1&amp;request.id=0">FRAND
  Best Practice</a>." Frain è fautore di un sistema basato su "Termini Ragionevoli Aggregati" &amp; "Proporzionalità" (ART+P).</p>

<p>L'idea basilare di questo approccio è: se ogni titolare di un brevetto
  fa pagare individualmente delle tasse brevettuali che ritiene Eque, Ragionevoli e
  Non Discriminatorie, le tasse risultanti potrebbero arrivare a 50% o più
  del costo per il prodotto finale. Dunque tutti i titolari di brevetti dovrebbero
  impegnarsi ex-ante affinché il costo aggregato di licenza per tutti i brevetti
  debba essere ragionevole. A titolo di esempio, Frain ha dichiarato che nella visione di
  Nokia, i costi di licenza per i brevetti sulla tecnologia della comunicazione per i
  telefoni cellulari dovrebbero essere inferiori al 10% per ricevitore.</p>

<p>Entrambi gli approcci sono tentativi di controllare l'uso di monopoli
  concessi dai brevetti e in quanto tali cercano di ottenere da altri soggetti una
  volontaria accettazione del fatto di non esercitare diritti che il sistema
  dei brevetti ha loro assegnato.</p>

<p>Purtroppo entrambi non raggiungono l'obiettivo che si pone il criterio della
  non discriminazione dei legittimi modelli di business, e l'approccio ART+P
  ha anche una debolezza dal punto di vista pratico: infatti la convergenza unisce
  più di una tecnologia in ogni dispositivo, dunque le royalty totali
  per uno smart phone possono sempre raggiungere il 50% anche se il costo per
  GSM &amp; Co è limitato al 10%. Ma anche questo 10% può essere una quantità
  considerevole per i computer portatili che hanno modem UMTS inclusi, o per i dispositivi
  embedded, un settore in cui i margini di guadagno sono tipicamente ben sotto il
  10%.</p>

<p>Per esporla in termini provocatori: E' equo e
  ragionevole che i titolari dei brevetti ricevano una rendita monopolistica più alta
  del guadagno che un'azienda innovativa può riuscire ad ottenere rilasciando un nuovo
  prodotto e accollandosi tutti i rischi associati?</p>

<h2>Cui bono?</h2>

<p>Dunque chi ne trae vantaggio? Come si è spiegato prima, i brevetti sono concepiti come un compromesso. I
  vantaggi sono spesso spiegati con l'immagine dell'inventore solitario che ha un'idea
  geniale. Sarebbe giusto che questo inventore rendesse pubblica l'idea solo
  per vedere una grande azienda introdurla nel mercato più rapidamente di quanto l'inventore
  possa fare, con nessuna ricompensa economica per l'inventore? La maggior parte delle persone
  concorderebbe che non è giusto.</p>

<p>Se non ci fossero i brevetti, un simile inventore potrebbe solo scegliere
  se tentare la sorte, o mantenere segreta l'innovazione il più a lungo possibile
  mentre cerca di introdurla nel mercato. I brevetti assegnano un monopolio
  temporaneo all'inventore in cambio della pubblicazione, in modo tale che
  l'inventore possa trovare dei finanziatori, mettere su una azienda, finire lo
  sviluppo del prodotto, introdurlo nel mercato, e beneficiare di un vantaggio iniziale
  prima che altri possano concorrere in modo normale.</p>

<p>Questo meccanismo sembra aver funzionato ragionevolmente bene per molto tempo
  in passato. Ma alcuni parametri di base sono cambiati, mentre i brevetti
  sono stati estesi in ulteriori campi in un modo essenzialmente poco
  attento. Questo è particolarmente vero per il software, per il quale i brevetti non
  hanno un ruolo significativo nel rendere pubblica l'innovazione, rompendo il patto con
  la società proprio mentre si sta riducendo il tempo necessario a introdurre una nuova
  innovazione nel mercato e il tempo che intercorre tra due scoperte molto innovative.</p>

<p><a href="http://en.wikipedia.org/wiki/Ray_Kurzweil">Raymond
    Kurzweil</a> ha individuato un modello esponenziale nell'innovazione che risale
    fino agli organismi unicellulari. Giunto alla conclusione che questo debba essere
    un principio universale, Kurzweil ha fatto
    delle <a href="http://en.wikipedia.org/wiki/Predictions_made_by_Raymond_Kurzweil">previsioni</a>
    per il futuro molte delle quali si sono rivelate essere molto
    precise finora. Se si applica questo principio ai brevetti, dalla durata
    costante del monopolio garantito segue una crescita esponenziale del
    valore di un brevetto individuale.</p>

<p>Il prezzo che la società sta pagando per la concessione di brevetti sta continuando
 a <a href="http://en.wikipedia.org/wiki/Exponential_growth">crescere
  esponenzialmente</a> sin dal momento in cui è stato concluso il primo accordo
  brevettuale. Questo spiegherebbe perché i costi del sistema brevettuale
  sembrano sempre più esorbitanti e perché aumentino le richieste per una riforma, una situazione
  che ha portato al recente annuncio del
  "<a href="http://www.ftc.gov/opa/2008/11/ipmarketplace.shtm">First
  in Series of Hearings on Evolving Intellectual Property
  Marketplace</a>" della Federal Trade Commission (FTC) statunitense.</p>

<p>Questi problemi potrebbero essere risolti diminuendo la durata dei 
  brevetti, adattandoli alla situazione specifica del settore, e escludendo
  i settori in cui i brevetti non forniscono un'informazione pubblica
  utile e significativa.</p>

<p>Per quanto riguarda gli standard, è stato An Baisheng, Deputy Director della
  Division of Technical Regulations Department per il WTO Affairs del
  Ministero del Commercio cinese a sollevare la questione del beneficio
  pubblico vs privato nella sua presentazione intitolata
  "<a href="http://ec.europa.eu/enterprise/newsroom/cf/document.cfm?action=display&amp;doc_id=3632&amp;userservice_id=1&amp;request.id=0">Trovare
  il Giusto Equilibrio tra Interessi Pubblici e Privati in relazione ai diritti di proprietà intellettuale nella
  Standardizzazione dell'ICT</a>".</p>

<p>Prendendo come riferimento lo scenario dell' "inventore solitario" illustrato sopra,
  la domanda che dovremmo farci a proposito dei brevetti sugli standard è: Sarebbe giusto
  che il nostro inventore potesse impedire a qualcun'altro di introdurre nel mercato
  una sua innovazione che in qualche modo interagisce con l'invenzione
  iniziale? Messa in termini meno astratti: Un brevetto su una macchina da scrivere
  dovrebbe estendersi alla carta carbone che ha le dimensioni giuste per essere usata
  in quella macchina da scrivere? La maggioranza delle persone concorderebbe che
  questo è un eccesso.</p>

<h2>Rimedi Possibili</h2>

<h3>1. L'interoperabilità batte il brevetto</h3>

<p>Nel corso del dibattito sui brevetti software nell'Unione europea è stato raggiunto
  un consenso tra i rappresentanti delle PMI, del Software Libero e delle grandi
  aziende come IBM o Sun Microsystems sul fatto che i brevetti che
  limitano o impediscono l'interoperabilità non dovrebbero essere applicabili.</p>

<p>Nell'Unione Europea, questa proposta potrebbe essere introdotta nel dibattito
  in corso sul Brevetto Comunitario. A livello globale, l'Organizzazione Mondiale
  per la Proprietà Intellettuale (WIPO) dovrebbe considerarla
  come parte delle sue discussioni sul piano di sviluppo.</p>

<p>Una volta implementata, risolverebbe il più dannoso degli effetti collaterali
  subiti da tutti i legittimi modelli di business e darebbe all'interoperabilità e alla
  concorrenza un diritto preferenziale rispetto ai diritti di monopolio. Considerati i
  notevoli effetti di rete che esistono in questo mercato, questo diritto preferenziale
  appare giustificato.</p>

<h3>2. Aggiornare la politica brevettuale delle SSO</h3>

<p>Secondo, le Standard Setting Organisations (SSO) potrebbero aggiornare le loro
  politiche brevettuali per garantire che i loro standard siano utilizzabili in
  tutti i modelli di business. Durante l'incontro, molti rappresentanti SSO hanno affermato
  che non è compito loro decidere le politiche brevettuali. Allo stesso
  tempo,
  la <a href="http://www.itu.int/ITU-T/dbase/patent/patent-policy.html">Common
  Patent Policy</a> di ITU-T, ITU-R, ISO e IEC già afferma il
  principio che "<em>un brevetto incorporato pienamente o parzialmente in una
  Raccomandazione | Deliverable deve essere accessibile a tutti senza
  eccessivi impedimenti.</em>" Come dimostra questa analisi, l'attuale
  applicazione del RAND non raggiunge l'obiettivo di questo principio.</p>

<p>Un ulteriore precedente è il tipico modo in cui
  le SSO proteggono gli standard da possibili successive rivendicazioni da parte di
  titolari di copyright richiedendo a tutti i partecipanti al processo di
  standardizzazione di assegnare il loro copyright alla SSO. Applicare misure simili
  e appropriate ai brevetti appare giustificato per le stesse ragioni.</p>

<h3>3. Provide intermediate and migration possibilities</h3>

<p>Molti standard gravati da brevetti già esistono, e anche se la WIPO
  finisce col concordare una preferenza per la generale interoperabilità, ci vorranno
  decenni perché questo si traduca in delle leggi locali.</p>

<p>Come soluzione intermedia, i termini (F)RAND devono essere applicati in un modo
  che i termini della licenza non discriminino alcun valido
  modello di business, come accade comunemente oggi. Una possibile soluzione potrebbe essere
  collegare le royalty derivanti dal (F)RAND al profitto a valle derivante dalle licenza.</p>

<p>I modelli di business basati su licenze proprietarie che si appoggiano a
  copyright o brevetti per poter guadagnare continueranno ad operare come
  fanno oggi. I modelli di business che non si affidano al profitto derivante dalle licenze
  saranno abilitati a interfacciarsi con altri prodotti e a fare concorrenza.</p>

<p>Questo passo inoltre riallineerebbe nuovamente ITU-T, ITU-R, ISO e IEC
  con la loro dichiarata politica comune sui brevetti.</p>

<h3>4. Aggiornare le linee guida sull'approvvigionamento dei governi</h3>

<p>I governi e le organizzazioni intergovernative dovrebbero aggiornare le proprie
  linee guida sull'approvvigionamento perché vengano procurati solo prodotti basati su
  standard che non discriminano alcun legittimo modello di
  business. Questo implica una revisione dell'approvazione per alcune organizzazioni che impostano
  lo standard, e solo un'approvazione limitata per le organizzazioni
  che non hanno aggiornato le loro politiche brevettuali in modo appropriato entro
  i termini temporali della revisione.</p>

<hr />

<p><em>ATTENZIONE: Questo documento è stato scritto dal punto
    di vista di un esperto nel campo del software. Le conclusioni
    potrebbero applicarsi interamente, parzialmente o per niente a
    settori diversi da quello del software.
</em></p>

  </body>

  <timestamp>$Date$ $Author$</timestamp>
<translator>Federico Bruni</translator>
</html>
<!--
Local Variables: ***
mode: xml ***
End: ***
-->

