<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2009-03-25">
    <title>Σήμερα είναι η DFD ‘09, η διεθνής ημέρα για την απελευθέρωση των εγγράφων</title>
    <body>
      <p>Μια μεγάλη διεθνής κοινότητα συγκεντρώνεται σήμερα για να εορτάσει
τη δεύτερη επέτειο για την Ημέρα Ελευθερίας Εγγράφων. Μετά από έναν επιτυχημένο εορτασμό
το 2008, οι ομάδες της Ημέρας Ελευθερίας Εγγράφων από όλον τον κόσμο ενώνουν τις δυνάμεις
τους στην ευαισθητοποίηση για την Ελευθερία στα Έγγραφα και τα Ανοιχτά Πρότυπα.</p>
    </body>
    <body-complete>

<h1>Σήμερα είναι η DFD ‘09, η διεθνής ημέρα για την απελευθέρωση των εγγράφων</h1>

<p>Μια μεγάλη διεθνής κοινότητα συγκεντρώνεται σήμερα για να εορτάσει
τη δεύτερη επέτειο για την Ημέρα Ελευθερίας Εγγράφων. Μετά από έναν επιτυχημένο εορτασμό
το 2008, οι ομάδες της Ημέρας Ελευθερίας Εγγράφων από όλον τον κόσμο ενώνουν τις δυνάμεις
τους στην ευαισθητοποίηση για την Ελευθερία στα Έγγραφα και τα Ανοιχτά Πρότυπα.</p>

<p>Σε έναν κόσμο όπου οι εγγραφές διατηρούνται με αυξανόμενο ρυθμό σε ηλεκτρονική μορφή,
τα Ανοιχτά Πρότυπα είναι κρίσιμα ώστε η πολύτιμες πληροφορίες να επιβιώσουν των εφαρμογών
με τις οποίες αρχικά παρήχθησαν. Το ζήτημα της Ελευθερίας στα Έγγραφα έχει βαρύτατες
επιπτώσεις για την ελευθερία επιλογής, τον ανταγωνισμό, τις αγορές και τα κυριαρχικά
δικαιώματα των κρατών και των κυβερνήσεών τους.</p>

<p>"Είμαστε ευτυχείς που παρατηρούμε την κοινότητά μας να διευρύνεται φέτος", λέει ο
Ivan Jelic, Συντονιστής της DFD. "Αναμένουμε δραστηριότητες σε μεγάλη ποικιλία να
οργανωθούν από τις ομάδες της DFD, από ομιλίες και ενημερωτικές εκδηλώσεις, μέχρι 
την απελευθέρωση εγγράφων στα πανεπιστήμια ή την προβολή των ανοιχτών προτύπων στην
τοπική αυτοδιοίκηση".</p>

<p>"Όπως όλα τα Ανοιχτά Πρότυπα, η Ελευθερία στα Έγγραφα παρέχει στους χρήστες την
ελευθερία να επιλέγουν την εφαρμογή τους ελεύθερα, και ταυτόχρονα να μπορούν να
επικοινωνούν και να συνεργάζονται με άλλους", εξηγεί ο Georg Greve, πρόεδρος του FSFE.
"Αυτή η ελευθερία επιλογής προμηθεύει τη βάση για τον ανταγωνισμό στο πεδίο του
λογισμικού επεξεργασίας κειμένου. Όπου υπάρχει υγιής ανταγωνισμός, οι εταιρίες
και οι προγραμματιστές λογισμικού οδηγούνται από την καινοτομία και οι μονοπωλιακές
τιμές γίνονται ανέφικτες. Οπότε Ελευθερία στα Έγγραφα σημαίνει καλύτερο λογισμικό και
χαμηλότερο κόστος. Ελευθερία στα Έγγραφα σημαίνει επίσης ότι τα έγγραφα του παρελθόντος
μπορούν εύκολα να αναγνωστούν με το λογισμικό του μέλλοντος, προστατεύοντας και διατηρώντας
τα δεδομένα σας εναντίον των καταναγκαστικών ασυμβατοτήτων προμηθευτών που πηγάζουν από
τη ρουτίνα των αναβαθμίσεων".</p>

<p>Η ομάδα της DFD θα κάνει ό,τι μπορεί καλύτερο για να συλλέξει τις πληροφορίες σχετικά
με τις φετινές δραστηριότητες, να τις οργανώσει και να τις δημοσιεύσει στις ιστοσελίδες
της DFD. Αν έχετε υλικό για δραστηριότητες σχετικά με την απελευθέρωση εγγράφων σε τοπική
κλίμακα, παρακαλούμε στείλτε ένα μήνυμα στο: contact AT documentfreedom.org</p>

<h2>Πώς μπορείτε να δραστηριοποιηθείτε</h2>

<p>Η Ημέρα Ελευθερίας Εγγράφων είναι μια συλλογική προσπάθεια.</p>

<p>Μπορείτε να κάνετε τη διαφορά αν συνδεθείτε στο <a href="http://documentfreedom.org">http://documentfreedom.org</a>, και δημιουργήσετε το
δικό σας έργο τέχνης ή χρησιμοποιώντας όσα είναι διαθέσιμα στο <a href="http://documentfreedom.org/Artwork">http://documentfreedom.org/Artwork</a>.</p>

<p>Μπορείτε επίσης να εκτυπώσετε ορισμένα από τα φυλλάδια της DFD στο <a href="http://www.documentfreedom.org/Artwork#Leaflet">http://www.documentfreedom.org/Artwork#Leaflet</a> και να τα δώσετε στους συναδέλφους σας, στην οικογένεια ή στους φίλους σας.
Και αν νιώθετε δημιουργικοί, εξετάστε τη λήψη φωτογραφιών ή μικρών δειγμάτων βίντεο που
να δείχνουν στον κόσμο τι σημαίνει η Ελευθερία στα Έγγραφα για εσάς!</p>

<h2>Σχετικά με την Ημέρα Ελευθερίας Εγγράφων</h2>

<p>Η Ημέρα Ελευθερίας Εγγράφων (DFD) είναι μια διεθνής ημέρα για την Απελευθέρωση των
Εγγράφων με κατά προσέγγιση 250 ενεργές ομάδες από όλον τον κόσμο. Είναι μια ημέρα
προσπάθειας της βάσης των κοινοτήτων από όλον τον κόσμο να προβάλλουν και να
ευαισθητοποιήσουν ως προς τη δυνατότητα της ευρείας εφαρμογής των Ελεύθερων Τύπων
Αρχειοθέτησης Εγγράφων ειδικά και των Ανοιχτών Προτύπων γενικότερα.</p>

<p>Η Ημέρα Ελευθερίας Εγγράφων υποστηρίζεται από μία μεγάλη ομάδα οργανισμών και φυσικών
προσώπων, που εκτός των άλλων συμπεριλαμβάνουν τους ANSOL, Ars Aperta, BrOffice.org, COSS,
Esoma, Estándares Abiertos, FFII, Free Knowledge Foundation, Free Software Foundation,
Free Software Foundation Europe, Free Software Foundation Latin America, Funambol, Google,
IBM, NLnet, ODF Alliance, Open Forum Europe, Open Source Initiative (OSI), Opentia, OSL,
iMatix, Red Hat, Sun, The Open Learning Centre.</p>

<p>Ο κατάλογος των Ομάδων της DFD είναι διαθέσιμος στο: <a href="http://documentfreedom.org/Category:Teams">http://documentfreedom.org/Category:Teams</a></p>

<h2>Σχετικά με το Ευρωπαϊκό Ίδρυμα Ελεύθερου Λογισμικού</h2>

<p>Το Ευρωπαϊκό Ίδρυμα Ελεύθερου Λογισμικού (FSFE) είναι μια μη-κερδοσκοπική μη-κυβερνητική
     οργάνωση, η οποία δραστηριοποιείται σε πολλές Ευρωπαϊκές χώρες και ασχολείται με
     πολλές διεθνείς δραστηριότητες. Η πρόσβαση στο λογισμικό καθορίζει τη συμμετοχή σε
     μια ψηφιακή κοινωνία. Για να εξασφαλίσει την ισότιμη συμμετοχή στην εποχή της
     πληροφορίας, καθώς επίσης και τον ελεύθερο ανταγωνισμό, το Ευρωπαϊκό Ίδρυμα Ελεύθερου
     Λογισμικού (FSFE) επιδιώκει και είναι αφοσιωμένο στην προώθηση του Ελεύθερου Λογισμικού,
     το οποίο ορίζεται από τις ελευθερίες να χρησιμοποιείται, να μελετάται, να τροποποιείται
     και να αντιγράφεται. Από την ίδρυσή του το 2001, η ευαισθητοποίηση για τα θέματα αυτά,
     η πολιτική και νομική προστασία του Ελεύθερου Λογισμικού και η απόδοση Ελευθερίας
     στους ανθρώπους με την υποστήριξη της ανάπτυξης του Ελεύθερου Λογισμικού είναι
     κεντρικά ζητήματα για το FSFE.</p>

<p><a href="/index.html">https://fsfe.org</a></p>


</body-complete>
    <image url="" alt=""/>
    <link>/news/2009/news-20090325-01.html</link>
  </news>
</newsset>
