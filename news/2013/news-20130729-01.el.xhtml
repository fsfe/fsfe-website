<?xml version="1.0" encoding="UTF-8"?>
<html newsdate="2013-07-29">
  <head>
    <title>Το FSFE αντιτίθεται στις αιτιάσεις περί 'επιθετικής τιμολόγησης' 
    στο Ελεύθερο Λογισμικό</title>
  </head>
  <body>

    <h1>Το FSFE αντιτίθεται στις αιτιάσεις περί 'επιθετικής τιμολόγησης' 
    στο Ελεύθερο Λογισμικό</h1>

    <p newsteaser="yes">Κατά την υποβολή μιας πρόσφατης αναφοράς προς την
    Ευρωπαϊκή Επιτροπή, η συμμαχία της οποίας ηγείται η Microsoft, ισχυρίσθηκε 
    ψευδώς ότι η δωρεάν διανομή Ελεύθερου Λογισμικού βλάπτει τον ανταγωνισμό. 
    Το FSFE 
  <a href="/activities/policy/eu/20130729.EC.Fairsearch.letter.html">έγραψε</a>
    μια επιστολή προς την Αρχή προστασίας του ανταγωνισμού της Ευρωπαϊκής 
    Επιτροπής για να αντικρούσει αυτές τις αιτιάσεις, και για να καταστήσει 
    σαφές πως το Ελεύθερο Λογισμικό είναι κρίσιμης σημασίας για μια ανοιχτή 
    και ανταγωνιστική αγορά πληροφορικής.
    </p>

    <p>Σε αυτή την επιστολή, το FSFE παροτρύνει την Επιτροπή να λάβει υπόψη 
    της τα γεγονότα με σωστό τρόπο, πριν δεχθεί «τοις μετρητοίς» τους 
    ισχυρισμούς αυτούς. «Το Ελεύθερο Λογισμικό αποτελεί ένα όφελος για την 
    ανθρωπότητα. Το μόνο πράγμα που είναι επικίνδυνο είναι το απελπιστικά 
    ξεπερασμένο και περιοριστικό επιχειρηματικό μοντέλο της Microsoft,» 
    λέει ο Karsten Gerloff, πρόεδρος του FSFE.
    </p>

    <p>
    Η λεγόμενη συμμαχία "FairSearch" (Δίκαιης Αναζήτησης) ζητά, ουσιαστικά, 
    από την Ευρωπαϊκή Επιτροπή να ευνοήσει ένα περιοριστικό επιχειρηματικό 
    μοντέλο, εις βάρος ενός φιλελεύθερου. Αυτό είναι ακριβώς το αντίθετο 
    από εκείνο που θα έπρεπε να πράττει η ρυθμιστική αρχή για να πετύχει 
    μία δίκαιη και ανοιχτή αγορά.
    </p>

<p>
«Το Ελεύθερο Λογισμικό δεν έχει σχέση με την τιμή, έχει σχέση με την ελευθερία,
μια εγγύηση ανταγωνισμού και ανεξαρτησίας από προμηθευτές. Το να ζητάς τον 
ακρωτηριασμό του Ελεύθερου Λογισμικού για να επιτραπεί στους πωλητές 
ιδιοκτησιακών προϊόντων να πωλούν τα κλειδωμένα τους συστήματα, είναι εντελώς 
παράλογο» λέει ο Carlo Piana, ο επικεφαλής Νομικός Σύμβουλος του FSFE. 
«Η πιο ουσιαστική απειλή για τον ανταγωνισμό, στο σημερινό κινητό περιβάλλον, 
είναι τα διπλώματα ευρεσιτεχνίας (πατέντες) λογισμικού, και έχουμε απευθύνει 
κατ' επανάληψη έκκληση προς τις αντιμονοπωλιακές αρχές να αντιμετωπίσουν αυτό 
το πρόβλημα,» προσθέτει.
</p>

<p>
Το FSFE ζητά από την Ευρωπαϊκή Επιτροπή να απορρίψει τις αβάσιμες αιτιάσεις
της συμμαχίας "FairSearch" περί επιθετικής τιμολόγησης, και να μην
τους κοινοποιήσει τα οποιαδήποτε μέτρα σκοπεύει να πάρει σε ανταπάντηση
στο αίτημα της ομάδας αυτής.
</p>

  </body>
  <tags>
    <tag>front-page</tag>
    <tag>eu</tag>    <tag>EuropeanCommission</tag>
    <tag>Competition</tag>
    <tag>Antitrust</tag>
  </tags>
  <timestamp/>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
