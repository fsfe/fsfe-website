<?xml version="1.0" encoding="UTF-8"?>
<html>
  <head>
    <title>Ευρωπαϊκό Ίδρυμα Ελεύθερου Λογισμικού (FSFE) - Εκτυπώσιμες πληροφορίες</title>
  </head>

  <body>
    <h2>Ελληνική έκδοση του φυλλαδίου <a href="https://fsfe.org/contribute/spreadtheword.en.html#free-your-android-campaign">"Ελευθερώστε το Android σας".</a></h2>

    <b>Ημερομηνία έκδoσης: 23 Απριλίου 2014</b>
    
    <h1><b>Ελευθερώστε το Android σας!</b></h1>

    <h2><b>Κατεβάστε ένα ελεύθερο κατάστημα εφαρμογών (App Store) για το Android σας</b></h2>

    <h2><b>Λήψη ελεύθερων εφαρμογών</b><br/>
    - Χωρίς διαφημίσεις<br/>
    - Χωρίς κατασκόπευση<br/>
    - Χωρίς παρακολούθηση<br/>
    - Χωρίς λογαριασμό Google</h2>

    <h2><b>F-Droid - Ένα ελεύθερο κατάστημα εφαρμογών (App Store)</b></h2>

    <p>
      Το λογότυπο του F-Droid
    </p>

    <p>
      Το F-Droid δεν είναι το τυπικό κατάστημα όπου αγοράζετε κάτι. Αντίθετα,
 είναι ένας κατάλογος (ή αποθετήριο) εφαρμογών Ελεύθερου Λογισμικού. Μπορείτε εύκολα
 να περιηγηθείτε, να κάνετε αναζήτηση και να εγκαταστήσετε εφαρμογές στη δική σας συσκευή. Η εφαρμογή F-Droid ελέγχει, επίσης, 
για λογαριασμό σας, για ενημερώσεις.
    </p>

    <p>
      Η βασική οθόνη του F-Droid
    </p>

    <h2><b>Εγκατάσταση του F-Droid</b></h2>

    <p>
      Για να εγκαταστήσετε το F-Droid χρησιμοποιήστε το QR-Code στα αριστερά, ή εισάγετε την παρακάτω διεύθυνση στον φυλλομετρητή σας.
    </p>

    <p>
      <b>https://f-droid.org/FDroid.apk</b>
    </p>

    <p>
      Πριν εγκαταστήσετε το F-Droid, παρακαλώ βεβαιωθείτε ότι έχετε επιτρέψει την εγκατάσταση εφαρμογών που δεν προέρχονται από το κατάστημα εφαρμογών.
    </p>

    <p>
      Αυτό μπορείτε να το επιτρέψετε στις:<br/>
Ρυθμίσεις &gt; Ασφάλεια &gt; Άγνωστες πηγές
    </p>

    <p>
      Όταν θα έχετε κατεβάσει την εφαρμογή F-Droid, η οθόνη στα αριστερά
σας εμφανίζει τα δικαιώματα που θα απαιτεί το F-Droid και θα ζητά 
την επιβεβαίωσή σας. Τα δικαιώματα αυτά είναι απαραιτητα για να λειτουργεί το F-Droid.
    </p>

    <h2><b>Χρήση του F-Droid</b></h2>

    <p>
      Στο επάνω μέρος μπορείτε να δείτε τρεις καρτέλες (tabs): Μια με τις διαθέσιμες εφαρμογές, μια με τις
 εγκατεστημένες εφαρμογές, και μια με τις πιθανές ενημερώσεις. Πιο κάτω, υπάρχει μια επιλογή 
για να φιλτράρετε τις εμφανιζόμενες εφαρμογές ανά κατηγορία.
    </p>

    <p>
      Όταν κάνετε κλικ σε μια εφαμρογή, η οθόνη στα δεξιά σας εμφανίζει 
μια περιγραφή, και τις διάφορες εκδόσεις. Η συστηνόμενη έκδοση έχει πίσω της 
ένα αστεράκι. Κάνοντας κλικ στη γραμμή της έκδοσης, θα κατεβεί και θα εγκατασταθεί 
η εφαρμογή.
    </p>

    <p>
      Πατώντας το κουμπί του μενού ή ανάλογα με τη δική σας συσκευή, το κουμπί του μενού 
(στην επάνω δεξιά γωνία) σε μια οθόνη συσκευής σας δίνει πρόσθετες επιλογές όπως
 τη δυνατότητα να κάνετε δωρεά. Αρέσει και στους προγραμματιστές ελεύθερων εφαρμογών να τρώνε, οπότε
 σας παρακαλούμε, σκεφθείτε να κάνετε μια δωρεά.
    </p>

    <p>
      Οθόνη με λεπτομέρειες εφαρμογής για τον Firefox
    </p>

    <h2><b>Μερικές διαθέσιμες εφαρμογές</b></h2>

    <p>
      <b>K-9 Mail</b> είναι η καλύτερη εφαρμογή email για Android. Υποστηρίζει πολλαπλούς λογαριασμούς, φακέλους και εκατοντάδες άλλες επιλογές, σαν την κρυπτογράφηση.
    </p>

    <p>
      <b>OsmAnd~</b> είναι σαν το Google Maps, αλλά με χάρτες από το 
OpenStreetMap και ικανότητα λειτουργίας χωρίς σύνδεση. Με αυτό τον τρόπο, μπορείτε και πάλι να έχετε 
όλους τους χάρτες σας ακόμη και όταν δεν έχετε πρόσβαση στο internet.
    </p>

    <p>
      <b>Liberario</b> είναι ένας βοηθός δημόσιων συγκοινωνιών που βρίσκει 
ανταποκρίσεις, συνδέσεις, κοντινούς σταθμούς και τις επόμενες αναχωρήσεις. Υποστηρίζει επίσης 
σελιδοδείκτες και χάρτες.
    </p>

    <p>
      <b>FBreader</b> είναι ένας αναγνώστης e-book. Σας επιτρέπει, επίσης, να κατεβάζετε βιβλία από βιβλιοθήκες online σαν το Project Gutenberg.
    </p>

    <p>
      <b>Xabber</b> είναι σαν το Google Talk ή το ICQ. Σας επιτρέπει να συνομιλείτε (chat) 
με τους φίλους σας, έχοντας, όμως, τη δυνατότητα να επιλέξετε τον δικό σας πάροχο υπηρεσιών chat από μια
 μεγάλη επιλογή οργανώσεων και εταιρειών.
    </p>

    <p>
      <b>Twidere</b> είναι η εφαρμογή που θέλετε να χρησιμοποιείτε αν ασχολείσθε με microblogging, με υπηρεσίες σαν το Status.Net ή το Twitter.
    </p>

    <p>
      <b>AntennaPod</b> σας επιτρέπει να εγγράφετε και να ακούτε ηχογραφήσεις από το internet, τα λεγόμενα podcasts.
    </p>

    <p>
      <b>Slight Backup</b> είναι μια ευέλικτη εφαρμογή για λήψη αντιγράφων ασφαλείας. Αποθηκεύει τα σύντομα μηνύματά σας, τα αρχεία καταγραφής κλήσεων, τις ρυθμίσεις, τις επαφές  και πολλά περισσότερα, πάνω στην κάρτα σας SD.
    </p>

    <h2><b>Ελευθερώστε το τηλέφωνό σας</b></h2>

    <p>
      Παρόλο που το Android αποτελείται κυρίως από Ελεύθερο Λογισμικό, η δική σας συσκευή Android 
έρχεται συνήθως με ιδιοταγές λογισμικό και υπηρεσίες που σας εμποδίζουν 
να τις χρησιμοποιείτε με ανεξάρτητο και αυτόνομο τρόπο.
    </p>

    <p>
     Θέλετε μια κινητή συσκευή που να μην σας κατασκοπεύει; Η εκστρατεία του Ευρωπαϊκού Ιδρύματος Ελεύθερου Λογισμικού (FSFE) 
"Ελευθερώστε το Android σας" συλλέγει πληροφορίες για την εκτέλεση ενός 
λειτουργικού συστήματος Android όσο πιο ελεύθερου γίνεται, και κάνει τον συντονισμό των
 προσπαθειών στο θέμα αυτό:
    </p>

    <p>
      <b>http://FreeYourAndroid.org</b>
    </p>

    <p>
      <b>CyanogenMod</b> τρέχει σε πολλές συσκευές οι οποίες, επίσης, δεν έχουν κανέναν 
λογαριασμό Google. Αν και είναι συνήθως πιο ελεύθερη από το λογισμικό με το οποίο έρχεται 
η συσκευή σας, η ελευθερία δεν είναι ο κύριος στόχος της. Όλο και περισσότερα 
μη-ελεύθερα μέρη προστίθενται σε αυτή.
    </p>

    <p>
      <b>Replicant</b> δεν κάνει συμβιβασμούς με την ελευθερία. Αυτή είναι η καλύτερη επιλογή σας, αν έχετε ένα τηλέφωνο που μπορεί να τρέχει χωρίς μη-ελεύθερους οδηγούς (drivers).
    </p>

    <h2><b>Κάντε συνεισφορά στο F-Droid</b></h2>

    <p>
      Η πρωτοβουλία F-Droid αναπτύσσεται εντελώς και συντηρείται από 
εθελοντές. Μπορείτε και εδώ να συνεισφέρετε με διάφορυς τρόπους: υποβάλλοντας αναφορά
προβλημάτων, μεταφράζοντας την εφαρμογή F-Droid, προσθέτοντας σε αυτό νέες εφαρμογές ή βοηθώντας στην 
ανάπτυξή του.
    </p>

    <p>
      Η κοινότητα είναι πολύ φιλική, δεκτική και εκτιμά τη δική σας 
συνεισφορά. Μη διστάσετε να έρθετε σε επαφή. Περισσότερες πληροφορίες είναι 
διαθέσιμες στο:
    </p>

    <p>
      <b>https://f-droid.org/contribute</b>
    </p>

    <h2><b>Ελεύθερα με την έννοια της λέξης ελευθερία, και όχι με την έννοια της δωρεάν μπύρας</b></h2>

    <p>
      Δεν χρειάζετε να πληρώνετε για τις εφαρμογές από το F-Droid. Πολλές από 
τις εφαρμογές που προέρχονται από το Google Play ή από το κατάστημα εφαρμογών της Apple είναι, επίσης, χωρίς 
χρέωση. Εν τούτοις, το Ελεύθερο Λογισμικό δεν έχει σχέση με την τιμή, αλλά με την ελευθερία.
    </p>

    <p>
      Όταν δεν ελέγχετε ένα πρόγραμμα, το πρόγραμμα σάς ελέγχει. Άρα, όποιος ελέγχει το λογισμικό ελέγχει και εσάς.
    </p>

    <p>
      Για παράδειγμα, σε κανέναν δεν επιτρέπεται να μελετήσει πως λειτουργεί μια μη-ελεύθερη εφαρμογή, 
ούτε τι ακριβώς κάνει στο τηλέφωνό σας. Μερικές φορές, απλώς, δεν κάνει 
ακριβώς εκείνο που εσείς θέλετε, αλλά υπάρχουν και εφαρμογές που περιέχουν κακόβουλα 
χαρακτηριστικά, όπως διαρροές των δεδομένων σας, χωρίς εσείς να το γνωρίζετε.
    </p>

    <p>
      Η εκτέλεση Ελεύθερου Λογισμικού στη δική σας συσκευή, σας δίνει τον πλήρη 
έλεγχο. Μπορεί ακόμη και να μην έχετε τις δεξιότητες για να ασκήσετε άμεσα 
όλες σας τις ελευθερίες, αλλά επωφελείσθε από μια ζωντανή κοινότητα που γίνεται πιο
ισχυρή με την ελευθερία και τη χρησιμοποιεί με συνεργατικό τρόπο.
    </p>

    <p>
      Σκεφθείτε να επιδείξετε την εκτίμησή σας αμοίβοντας εκουσίως τους προγραμματιστές των 
εφαρμογών. Με αυτό τον τρόπο εξασφαλίζετε, επίσης, πως εσείς είστε ο πελάτης και όχι 
το προϊόν.
    </p>

    <h2><b>Τι είναι το Ελεύθερο Λογισμικό;</b></h2>

    <p>
      <b>Χρήση:</b> Επιτρέπεται σε οποιονδήποτε  να χρησιμοποιεί το λογισμικό χωρίς περιορισμούς, όπως του αρέσει.
    </p>

    <p>
      <b>Μελέτη:</b> Επιτρέπεται σε οποιονδήποτε να επιθεωρεί και να προσαρμόζει το λογισμικό, ανάλογα με τις ανάγκες του.
    </p>

    <p>
      <b>Διαμοιρασμός:</b> Επιτρέπεται σε οποιονδήποτε να βοηθά τους άλλους, μοιράζοντας αντίγραφα του λογισμικού.
    </p>

    <p>
      <b>Βελτίωση:</b> Ενθαρρύνονται όλοι να δημοσιεύουν τις βελτιωμένες εκδόσεις του λογισμικού, ούτως ώστε να επωφελούνται όλοι.
    </p>

    <p>
      <b>Μόνον εάν μπορούμε να ασκήσουμε και τις τέσσερες ελευθερίες μας, τότε πρόκειται για Ελεύθερο Λογισμικό.</b>
    </p>

    <h2><b>Σχετικά με το Ευρωπαϊκό Ίδρυμα Ελεύθερου Λογισμικού (FSFE)</b></h2>

    <p>
      Αυτό το φυλλάδιο εκτυπώθηκε από το Ευρωπαϊκό Ίδρυμα Ελεύθερου Λογισμικού 
(FSFE), μια μη κερδοσκοπική οργάνωση, αφιερωμένη στην προώθηση του Ελεύθερου Λογισμικού,
η οποία εργάζεται για να χτίσει μια ελεύθερη ψηφιακή κοινωνία.
    </p>

    <p>
      Η πρόσβαση στο λογισμικό καθορίζει το πως εμείς μπορούμε να συμμετέχουμε στην 
κοινωνία μας. Έτι, το FSFE είναι αφοσιωμένο να εξασφαλίζει την ισότιμη πρόσβαση και 
συμμετοχή στην εποχή της πληροφορίας, μαχόμενο υπέρ της ψηφιακής ελευθερίας.
    </p>

    <p>
      Κανείς ποτέ δεν πρέπει να υποχρεώνεται να χρησιμοποιεί λογισμικό που δεν παρέχει τις ελευθερίες για <b>χρήση</b>, <b>μελέτηy</b>, <b>διαμοιρασμό</b> και <b>βελτίωση</b> του λογισμικού. Πρέπει να έχετε το δικαίωμα να διαμορφώνετε την τεχνολογία με τον τρόπο που εσείς κρίνετε χρήσιμο.
    </p>

    <p>
      Όπως και με την εκστρατεία "Ελευθερώστε το Android σας", το έργο μας επιτελείται από μια 
κοινότητα ανθρώπων που είναι αφοσιωμένοι σε αυτούς τους σκοπούς. Αν θέλετε 
να έρθετε μαζί μας και να μας βοηθήσετε να πετύχουμε τους στόχους μας, υπάρχουν πολλοί τρόποι για να 
συνεισφέρετε:
    </p>

    <p>
      https://fsfe.org/contribute
    </p>

    <h2><b>Υποστηρίξτε το έργο μας</b></h2>

    <p>
      Οι δωρεές είναι κρίσιμης σημασίας για να έχουμε τη δύναμή μας και μας βοηθούν να ενεργούμε 
αυτόνομα. Μπορείτε να υποστηρίξετε το έργο μας με το να γίνετε Μέλη και, έτσι, θα μας δώσετε 
τη δυνατότητα να συνεχίσουμε να μαχόμαστε για την ελευθερία του λογισμικού, οπουδήποτε προκύψει ανάγκη:
    </p>

    <p>
      https://fsfe.org/join
    </p>

    <p>
      <b>Free Software Foundation Europe e.V.<br/>
      office@fsfe.org<br/>
      https://fsfe.org</b>
    </p>

  </body>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
