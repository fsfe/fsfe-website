<?xml version="1.0" encoding="UTF-8" ?>

<html>
  <head>
    <title>FSF Europa - IPRED-2 - De tweede richtlijn voor het afdwingen van "intellectuele eigendomsrechten"</title>
  </head>

  <body>

    <h1>IPRED2</h1>

    <ol>
      <li><a href="#summary">Kort samengevat</a></li>
      <li><a href="#harm">Schadelijke gevolgen voor de vrije softwarekeuze</a>
	<ul>
	  <li><a href="#swpat">Software patenten afdwingen door angst</a></li>
	  <li><a href="#models">Bemoeilijkt de productie en distributie van software</a></li>
	  <li><a href="#abuse">Stimuleert commerciële misbruiken, zoals bij SCO</a></li>
	  <li><a href="#indemnification">Onmogelijk om zich te vrijwaren</a></li>
	  <li><a href="#grey-areas">Veel software-ontwikkeling komt in een grijze zone: DeCSS, filesharing</a></li>
	</ul>
      </li>
      <li><a href="#text">De geplande IPRED2 richtlijn: &quot;2006/0168(COD)&quot;</a>
	<ul>
	  <li><a href="#directive">Procedurele details</a></li>
	  <li><a href="#problems">De problemen</a>
	    <ul>
	      <li><a href="#limits">Vage omschrijvingen: &quot;opzettelijk&quot; &amp; &quot;commerciële schaal&quot;</a></li>
	      <li><a href="#investigation">Buitenproportionele toegang tot het onderzoek voor rechtenhouders</a></li>
	    </ul>
	  </li>
	</ul>
      </li>
      <li><a href="#options">Wat kunnen wij doen?</a></li>
      <li><a href="#todo">Wat moet er onmiddellijk gebeuren?</a></li>
      <li><a href="#links">Externe links</a></li>
    </ol>

    <h2 id="summary">Kort samengevat</h2>

    <p>
      Het kernartikel van IPRED2, de tweede richtlijn voor het afdwingen van
      "intellectuele  eigendomsrechten" is:
    </p>

    <p class="quote">
      &quot;Artikel 3<br />
      Overtredingen<br />
      Lidstaten zullen verzekeren dat alle opzettelijke inbreuken, op commerciële schaal, van een
      intellectueel eigendomsrecht en ook alle pogingen, hulp, ondersteuning en/of aanzetten tot 
      zulke inbreuken, strafrechtelijk zullen vervolgd worden.&quot;<br /> 
      (Artikel 3.  Pagina 9 van het dossier
      <a 
      href="http://europa.eu.int/eur-lex/lex/LexUriServ/site/en/com/2006/com2006_0168en01.pdf">
      com(2006)168</a>)
    </p>

    <p>
      Voor de EU definitie van "intellectueel eigendomsrecht" heeft men patenten, auteursrecht,
      handelsmerk, ontwerpbescherming en nog veel andere rechtsdomeinen op één hoop
      gegooid. De termen "opzettelijk" en "commerciële schaal" worden nergens gedefinieerd,
      en er worden ook geen voorbeelden gegeven van wat wel en niet binnen deze definitie
      kan passen.
    </p>


    <h2 id="harm">Schadelijke gevolgen voor de vrije softwarekeuze</h2>


    <h3 id="swpat">Software patenten afdwingen door angst</h3>

    <p>
      Alhoewel volgens het Europees octrooiverdrag software niet patenteerbaar is, heeft het
      Europees octrooibureau al verschillende patenten toegekend aan software-ideën. Terwijl
      &gt;90% van de processen die gebaseerd zijn op deze patenten zullen verloren worden,
      geven ze de patenthouders wel een juridisch erkende basis om softwareproducent en
      -verkopers te bedreigen met processen. De angst voor gevangenisstraffen, hoge boetes,
      inbeslagname van goederen of zelfs een verplichte sluiting van de firma, is vaak zo groot
      dat softwaregebruikers de patenten gaan benaderen alsof ze rechtsgeldig zijn.(U kan
      hierover meer informatie vinden op onze webpagina: <a href="/projects/swpat/swpat.html">
      Softwarepatenten in Europa</a>.)
    </p>


    <h3 id="models">Bemoeilijkt de productie en distributie van software</h3>

    <p>
      Het verhoogde risico van softwareproductie en softwareverdeling zal bepaalde
      softwaremodellen onrechtstreeks benadelen. De sterk verhoogde juridische risico's zijn
      nu eenmaal makkelijker te dragen door grote instellingen met veel geld en juridisch
      personeel. <a href="/documents/freesoftware.html">Vrije Software</a>, vaak afkomstig
      van particulieren, kleine- en middelgrote bedrijven of van bedrijven voor wie
      software-ontwikkeling geen kernactiviteit is, zal alvast slachtoffer worden van deze indirecte
      discriminatie.
    </p>


    <h3 id="abuse">Stimuleert commerciële misbruiken, zoals bij SCO</h3>

    <p>
      Doordat de eisende partijen vereenvoudigde toegang krijgen tot de nationale
      onderzoekers en ook de eventuele gevolgen van vervolging veel zwaarder worden, zullen
      mensen aangemoedigd worden om processen te starten uit commerciële overwegingen.
    </p>

    <p>
      SCO in de VS is een zeer bekend voorbeeld, zonder ooit al iets bewezen te hebben, 
      beschuldigen ze IBM en verschillende andere bedrijven van het schenden van hun
      intellectuele eigendomrechten op commerciële schaal. Met hun actie vertragen ze de
      ontwikkeling van Vrije Software, zoals  <a
      href="/documents/gnuproject.html">GNU/Linux</a>, en beschadigen ze de reputatie van 
      een handvol bedrijven (allemaal concurrenten van Microsoft, SCO's grootste
      geldschieter).      
    </p>


    <h3 id="indemnification">Onmogelijk om zich te vrijwaren</h3>

    <p>
      Aangezien men zich niet kan indekken tegen strafrechtelijke overtredingen, is een
      verzekering tegen vervolging bij patentinbreuken niet mogelijk, ook softwareproducenten
      kunnen niet langer garanderen dat de verkopers van hun software niet vervolgd zullen 
      worden.
    </p>


    <h3 id="grey-areas">Veel softwareontwikkeling komt in een grijze zone: DeCSS,
    filesharing</h3>

    <p>
      De Europese auteursrecht-richtlijn (<a
      href="http://europa.eu.int/smartapi/cgi/sga_doc?smartapi!celexplus!prod!CELEXnumdoc&amp;lg=EN&amp;numdoc=32001L0029">com(2001)29ec</a>)
      heeft het toepassingsgebied van deze wetgeving enorm vergroot. Buiten het verbieden van
      niet-geautoriseerd kopiëren van informatie, beperkt de wetgeving nu ook de technologie
      die men mag gebruiken om beschermde informatie te raadplegen. Je bent bijvoorbeeld
      al in overtreding als je voor jezelf software ontwikkelt om naar je gekochte DVD's te kijken.
      Software om bestanden met anderen te delen over een netwerk kan een overtreding zijn, 
      dit is de grijze zone. De dreiging met een gevangenisstraf en andere strenge maatregelen,
      die de nieuwe richtlijn oplegt, zullen mensen bang maken om nog langer nuttige software
      te ontwikkelen of te verdelen, zoals de hierboven beschreven verboden-maar-getolereerde
      software of software die in de grijze zone zit.
    </p>



    <h2 id="text">De geplande IPRED2 richtlijn: &quot;2006/0168(COD)&quot;</h2>

    <p>
      Het IPRED2 voorstel, oorspronkelijk twee aparte publicaties, werd in mei 2006 opnieuw
      gepubliceerd als één directieve:<a
      href="http://europa.eu.int/eur-lex/lex/LexUriServ/site/en/com/2006/com2006_0168en01.pdf">com(2006)168</a>).
    </p>

    <p>
      De reden voor het opnieuw uitbrengen van richtlijnen is een uitspraak van het Europees
      Hof van Justitie, die bepaalt dat EU richtlijnen de lidstaten kunnen verplichten om bepaalde
      zaken strafrechtelijk te vervolgen.
    </p>


    <h3 id="directive">Procedurele details</h3>

    <p>
      De informatie in deze paragraaf werd geschreven voor de eerste gepubliceerde versie van
      IPRED2, maar is hoogstwaarschijnlijk niet veranderd in de nieuwe versie.
      <br />
      
      Verantwoordelijk commissie EP: Juridische zaken(JURI)<br />
      Rapporteur EP: <a
      href="http://www.europarl.eu.int/members/public/yourMep/view.do?language=EN&amp;id=28419">Nicola Zingaretti</a> (PSE, Italië).<br /> 
      Advies: Industrie, onderzoek en energie (ITRE), Interne markt en
      consumentenbescherming (IMCO), Burgerlijke vrijheden, justitie en binnenlandse zaken
      (LIBE).
    </p>


    <h3 id="problems">De problemen</h3>

    <p>
      Wij hebben de grootste problemen met artikelen 3 en 4 (pagina 9 en 10 van het document).
      Artikel 3 hebben we <a href="#summary">hierboven</a> al besproken. Artikel 4 geeft een
      opsomming van de straffen die beschikbaar gesteld moeten worden voor de feiten
      beschreven in artikel 3. Deze lijst bevat onder andere gevangenisstraffen, boetes,
      bedrijfssluiting, inbeslagnames en verlies van burgerrechten.
    </p>

    <h4 id="limits">Vage omschrijvingen: &quot;opzettelijk&quot; &amp; &quot;commerciële schaal&quot;</h4>

    <p>
      De zin &quot;<span style="font-style: italic;">alle opzettelijke inbreuken [...] op
      commerciële schaal</span>&quot;, laat veel mensen geloven dat de richtlijn uitsluitend
      bedoeld is voor bewuste inbreuken met de intentie om economisch profijt te halen.
    </p>

    <p>
      Neem de advocaat van een patenthouder die een software-ontwikkelaar wil verplichten om
      de distributie van zijn software te stoppen.
      <br />
      advocaat: &quot;Hallo, u maakt een inbreuk op ons patent, stop met het verdelen van uw
      software.&quot;<br />
      software-ontwikkelaar: &quot;Dat moet een vergissing zijn.  Ik heb nog nooit een patent
      gelezen en software functionaliteit is trouwens niet patenteerbaar in de EU.&quot;<br />
      advocaat: &quot;Het Europees Octrooikantoor heeft ons een patent toegekend en jij
      maakt er een inbreuk op.&quot;<br />
      software-ontwikkelaar: &quot;Het is zeer onwaarschijnlijk dat u dit hard kan maken voor
      een rechtbank. &quot;<br />
      advocaat: &quot;Aangezien je de software opzettelijk geschreven hebt, en deze software
      invloed heeft op de softwaremarkt, is jouw inbreuk opzettelijk en heeft ze commerciële
      gevolgen - dat maakt van jou een misdadiger. Je zal dus moeten stoppen met het 
      verdelen van de software of je loopt het risico een strafblad te krijgen, je zaak kan gesloten
      worden, je kan een hoge boete krijgen of eventueel zelfs enige tijd in de cel doorbrengen.
      &quot;<br />
      software-ontwikkelaar: &quot;...maar, alhoewel ik de software bewust geschreven heb was
      ik er me op geen enkel moment bewust van dat ik een inbreuk pleegde. Ik wist zelfs niet dat
      dit wellicht ongeldige patent bestond.&quot;<br />
      advocaat: &quot;Aangezien ik je nu beschuldig van de inbreuk, ben je nu wel op de hoogte.
      Dus vanaf nu is elke inbreuk zeker bewust. Dus stop je nu met het verdelen van de
      software?&quot;
    </p>

    <p id="busker">
      Een eenvoudiger voorbeeld is die man op straat die muziek maakt voor wat kleingeld dat
      de mensen hem toewerpen. De voorgestelde tekst maakt van die muzikant een misdadiger
      als hij muziek met auteursrecht speelt zonder eerst een licentie te verkrijgen. Ook de
      persoon die hem vervoerd is een crimineel, hij hielp bij het plegen van de inbreuk. Ook de
      mensen die geld gooien, of zelfs zij die gewoon blijven luisteren, zijn misschien criminelen,
      aangezien zij de inbreuk sponsoren/uitlokken. En iedereen die deze inbreuk had kunnen
      voorkomen, maar het niet gedaan heeft, is een misdadiger omdat hij de inbreuk steunde.
      Dit soort voorbeelden is zeer nuttig om aan mensen uit te leggen hoe lachwekkend de tekst
      is, maar het legt spijtig genoeg niet uit welke schade deze tekst kan aanrichten bij Vrije
      Software. Dit voorbeeld kan slechts een opstapje zijn om een veel belangrijker probleem
      aan te kaarten.
    </p>


    <h4 id="investigation">Buitenproportionele toegang tot het onderzoek voor
    rechtenhouders</h4>

    <p>
      De richtlijn geeft speciale privileges aan de rechtenhouders waarmee ze het onderzoek 
      kunnen  beïnvloeden:
    </p>

    <p class="quote">&quot;Artikel 7<br />
      Gezamenlijke onderzoeken<br />
      De lidstaten moeten de nodige voorzieningen treffen zodat rechtenhouders, of hun
      afgevaardigden, en specialisten in gezamenlijke onderzoeksteams de overtredingen
      waarnaar artikel 3 verwijst kunnen opsporen.&quot;
    </p>

    <p>
      We maken ons ook zorgen over Artikel 8 (pagina11) dat stelt dat lidstaten inbreuken op
      &quot;intellectuele eigendomsrechten&quot; moeten onderzoeken en vervolgen, ook als
      de rechtenhouder daar niet  om vraagt.
    </p>


    <h2 id="options">Wat kunnen wij doen?</h2>

    <ul>

      <li>
        We kunnen vragen aan het Europees Parlement en aan de Europese ministerraad om de
        strafrechtelijke sancties te beperken tot die gevallen waar de inbreuken dienen om
        criminele organisaties te sponseren of als de inbreuken aanleiding geven tot
        gezondheids- of veiligheidsrisico's voor de gemeenschap. Georganiseerde misdaad,
        publieke gezondheid en veiligheidsrisico's werden gebruikt om de richtlijn te
        rechtvaardigen. De gevolgen van de richtlijn aan deze voorwaarden verbinden lijkt ons
        een redelijk verzoek.
      </li>

      <li>
        We kunnen vragen aan het Europees Parlement en aan de Europese ministerraad om de
        criminalisering van het  &quot;helpen, steunen, aanmoedigen  van de inbreuken
        [op de intellectuele eigendomsrechten]&quot; uit de teksten te verwijderen. Aangezien
        deze richtlijn er in veel landen op zou neerkomen dat deze activiteiten harder bestraft gaan
        worden dan de straffen die vandaag gelden voor de inbreuk op de
        &quot;intellectuele eigendomsrechten&quot; zelf.
      </li>

      <li>
        We kunnen druk uitoefenen op het Europees Parlement om de richtlijn te verwerpen. 
        Wetten ontwerpen is de verantwoordelijkheid van de Europese commissie, niet van het
        Europees parlement. Aangezien de commissie deze richtlijn, die eigenlijk niet meer is dan
        één zin met veel niet gedefinieerde vage termen, overhandigde aan het parlement, kan 
        het parlement deze tekst verwerpen door te stellen dat de commissie zijn werk niet naar
        behoren heeft uitgevoerd.
      </li>

      <li>
        We kunnen gaan kijken naar de sancties die in reeds behandelde zaken over patent-,
        auteursrecht- en handelsmerkinbreuken zijn uitgesproken. Sommige Europese
        Parlementsleden denken dat deze richtlijn een harmonisering is van bestaande wetgeving
        in de EU. Maar in realiteit betaat zo'n wetgeving slecht in enkele lidstaten - en het zou
        interessant zijn om eens te kijken hoe die wetten in realiteit worden toegepast. Als het
        oude, zelden gebruikte wetten blijken, zal het moeilijk zijn om te blijven verkondigen dat
        het noodzakelijk is deze regelgeving over heel Europa te verplichten. 
      </li>

      <li>
        We kunnen proberen om patenten uit de richtlijn te houden. Dit zou een zeer praktische
        maatregel zijn omdat men zeer makkelijk inbreuken pleegt zonder dat men zich daar
        bewust van is. En de inbreuk onbewust plegen beschermt je waarschijnlijk niet voor 
        strafrechtelijke vervolging omdat &quot;bewust&quot; misschien eerder wijst naar actie
        die tot de inbreuk leidde (het programmeren) dan naar de inbreuk zelf. En ook al zou het
        onbewust inbreken volledig gevrijwaard zijn, dan geeft deze richtlijn de patenthouders de
        macht om van een onbewuste inbreuk een criminele daad te maken, door eenvoudigweg
        iemand van zijn inbreuk op de hoogte te stellen. Dit biedt een enorm commercieel
        perspectief: iemand van zijn inbreuk informeren vlak voor hij een produkt op de markt
        brengt of tijdens contractbesprekingen zijn twee voorbeelden van zeer waardevolle
        misbruiken.
      </li>

    </ul>


    <h2 id="todo">Wat moet er onmiddellijk gebeuren?</h2>

    <p>
      FSFE heeft een publieke mailinglijst om de acties tegen deze richtlijn te coördineren. Wie
      graag helpt kan hierop intekenen: <br />
       <a href="https://mail.fsfeurope.org/mailman/listinfo/ipred2">https://mail.fsfeurope.org/mailman/listinfo/ipred2</a><br/>
      Het probleem moet ook bekend gemaakt worden op nationale mailinglijsten. Hopelijk is
      deze webpagina nuttig om andere te informeren. Als u denkt interessante informatie te
      hebben die op deze pagina thuishoort, contacteer ons.
    </p>

    <p>
      Verschillende lidstaten hebben al strafrechtelijke sancties voor inbreuken op het
      auteursrecht en het handelsmerk. sommigen zelfs al voor inbreuken op patenten. Als 
      politici ons vragen &quot;Welke schade hebben bestaande strafrechtelijke sancties in
      die landen aangericht?&quot; dan moeten wij een lijst hebben van goede voorbeelden.
      Deze lijst moet dringend bijeengezocht worden, ook daarvoor hebben wij uw hulp nodig.
    </p>


    <h2 id="links">Externe links</h2>

    <ul>

      <li>
	Het voorstel: <a
        href="http://europa.eu.int/eur-lex/lex/LexUriServ/site/en/com/2006/com2006_0168en01.pdf">com(2006)168</a>.
        (Dezelfde link als boven)
      </li>

<!--  Information should become available at this webpage, but it's not there now  -->
<!--       <li> -->
<!-- 	<a -->
<!-- 	href="http://www.europarl.eu.int/oeil/FindByProcnum.do?lang=en&amp;procnum=COD/2006/0168">The -->
<!-- 	European Parliament information page for the directive</a>. -->
<!--       </li> -->

      <li>
	<a href="http://www.gnu.org/philosophy/not-ipr.xhtml">Did You
	Say &quot;Intellectual Property&quot;? It's a Seductive
	Mirage</a>, een essay van Richard Stallman over terminologie.
      </li>

      <li>
	<a
	href="http://www.europarl.eu.int/charter/default_nl.htm">Handvest van de grondrechten
	van de Europese Unie</a>.  Deze IPRED2-richtlijn lijkt artikel 49, over de proportionaliteit
	van strafrechtelijke sancties, te schenden
      </li>

      <li>
	Een artikel van ZDNet UK: <a
	href="http://insight.zdnet.co.uk/business/legal/0,39020487,39211542,00.htm">Making
	IP infringement a crime</a>.
      </li>

      <li>
	<a
	href="http://europa.eu.int/eur-lex/en/com/pdf/2000/com2000_0789en01.pdf">com(2000)789</a>,
	Een soortgelijke uitgave van de commissie.
      </li>

      <li>
	<a
	href="http://www.europa.eu.int/eur-lex/pri/en/oj/dat/2004/l_195/l_19520040602en00160025.pdf">IPRED-1,
	de voorganger van de huidige richtlijn</a>
      </li>

    </ul>


  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
