<?xml version="1.0" encoding="UTF-8" ?>

<html newsdate="2011-11-28">
 <head>
<title>Διαδικτυακή Μηχανή Αναζήτησης, από Ανθρώπους, για τους Ανθρώπους: το YaCy 1.0</title>
 </head>
 <body>
 
<h1>Διαδικτυακή Μηχανή Αναζήτησης, από Ανθρώπους, για τους Ανθρώπους: το YaCy 1.0</h1>

<p newsteaser="yes">Το YaCy project δίνει στην κυκολοφορία την έκδοση 1.0 της Διαδικτυακής του Μηχανής Αναζήτησης Ελεύθερου Λογισμικού, τύπου peer-to-peer. Το Λογισμικό αυτό εγκαινιάζει μία ριζικά νέα προσέγγιση στην αναζήτηση. Το YaCy δεν χρησιμοποιεί ένα κεντρικό διακομιστή. Αντιθέτως, τα αποτελέσματα της αναζήτησης προέρχονται από ένα δίκτυο που απαριθμεί, τρεχόντως, πάνω από 600 ανεξάρτητους peers. Μέσα σε αυτό το κατανεμημένο δίκτυο, δεν υπάρχει καμία μεμονωμένη οντότητα που να αποφασίζει τι θα εμφανίζεται στον κατάλογο αποτελεσμάτων, ή με ποια σειρά θα εμφανίζεται.</p>

<p>
Η μηχανή αναζήτησης YaCy τρέχει στον υπολογιστή του κάθε χρήστη. Οι όροι αναζήτησης κρυπτογραφούνται πριν φύγουν από τον χρήστη και από τον υπολογιστή του.
Διαφορετικά από ότι συμβαίνει στις συμβατικές μηχανές αναζήτησης, το YaCy έχει σχεδιασθεί για να προστατεύει την ιδιωτικότητα του χρήστη. Ο υπολογιστής του κάθε χρήστη δημιουργεί τον δικό του πίνακα αναζητήσεων (search indexes) και τις σειρές κατάταξης, με τέτοιο τρόπο ώστε, συν τω χρόνω,τα αποτελέσματα να ταιριάζουν καλύτερα με εκείνο που ψάχνει ο χρήστης. Το YaCy καθιστά επίσης εύκολο να φτιάξετε ένα παραμετροποιημένο portal αναζήτησης με λίγα κλικ.
</p>

<p>
"Οι περισσότερες δουλειές από αυτές που κάνουμε στο Διαδίκτυο περιλαμβάνουν την αναζήτηση. Είναι ο κρίκος ζωτικής σημασίας ανάμεσα σε εμάς και την πληροφορία που αναζητούμε. Για μία τόσο βασική λειτουργία, δεν μπορούμε να βασιζόμαστε σε λίγες μεγάλες εταιρείες, και να διακυβεύουμε την ιδιωτικότητά μας, μέσα από αυτή τη διαδικασία," λέει ο Michael Christen, που είναι ο project leader του  YaCy. "Η ελεύθερη αναζήτηση του YaCy αποτελεί τον ζωτικό κρίκο ανάμεσα στους ελεύθερους χρήστες και τις ελεύθερες πληροφορίες. Το YaCy αναθέτει τον έλεγχο της έρευνας σε εμάς, τους χρήστες."
</p>

<p>
Ο κάθε χρήστης του YaCy αποτελεί τμήμα ενός ευρύτερου δικτύου αναζήτησης. Το YaCy ήδη χρησιμοποιείται σε ιστοσελίδες όπως το sciencenet.kit.edu, το yacy.geocaching-portal.com, ή το fsfe.org, για να προσφέρει μία λειτουργία αναζήτησης σε όλο το περιεχόμενο του ιστότοπου, η οποία να σέβεται την ιδιωτικότητα του χρήστη. Περιέχει ένα πρωτόκολλο δικτύου peer-to-peer για την ανταλλαγή καταλόγων περιεχομένου έρευνας(search indexes) με άλλες μηχανές αναζήτησης YaCy engines.
</p>

<p>
"Απομακρυνόμαστε από την ιδέα ότι οι υπηρεσίες αυτές πρέπει να ελέγχονται κεντρικά. Αντιθέτως, συνηδητοποιούμε πόσο σημαντικό είναι να είναι κανείς
ανεξάρτητος και να δημιουργήσουμε μία υποδομή χωρίς ούτε ένα τρωτό σημείο αδυμαμίας," λέει ο Karsten Gerloff, Πρόεδρος του Ευρωπαϊκού Ιδρύματος Ελεύθερου
Λογισμικού. "Στον μελλοντικό κόσμο των κατανεμημένων συστημάτων peer-to-peer, οι μηχανές αναζήτησης Ελεύθερου Λογισμικού σαν το YaCy αποτελούν τους θεμέλιους δομικούς λίθους."
</p>

<p>
Ο καθένας μπορεί να δοκιμάσει αυτή τη μηχανή αναζήτησης στη διεύθυνση: <a href="http://search.yacy.net/">http://search.yacy.net/</a>. Οι χρήστες μπορούν να γίνουν και μέρος του δικτύου YaCy, εγκαθιστώντας το λογισμικό στους δικούς τους υπολογιστές. Το YaCy είναι Ελεύθερο Λογισμικό, και έτσι, ο καθένας μπορεί να το χρησιμοποιεί, να το μελετά, να το μοιράζεται και να το βελτιώνει. Αυτή τη στιγμή είναι διαθέσιμο για περιβάλλον GNU/Linux, Windows και MacOS. Το project αναζητά, επίσης, νέους developers και άλλους ανθρώπους που μπορούν να συνεισφέρουν. 
</p>


<h2>Links:</h2>
  
<p>Κεντρική Σελίδα του YaCy: <a href="http://yacy.net">http://yacy.net</a></p>
  
<p>Πύλη Αναζήτησης του YaCy: <a href="http://search.yacy.net/">http://search.yacy.net/</a></p>
  
<p>Πως να συνεισφέρετε: <a href="http://yacy.net/en/Join.html">http://yacy.net/en/Join.html</a></p>
  
<p>Ευρωπαϊκό Ίδρυμα Ελεύθερου Λογισμικού: <a href="http://fsfe.org">http://fsfe.org</a></p>


<h2>Επαφές</h2>

<p>Michael Christen<br />
YaCy Project Leader<br />
Tel. +49 177 6424235<br />
Email: mc@yacy.net</p>
 
<p>Karsten Gerloff<br />
Πρόεδρος, Ευρωπαϊκό Ίδρυμα Ελεύθερου Λογισμικού<br />
Tel. +49 176 9690 4298<br />
Email: gerloff@fsfeurope.org</p>
 
 </body>
 <tags>
  <tag>front-page</tag>
  <tag>yacy</tag>
  <tag>search enginge</tag>
  <tag>Free Software</tag>
 </tags>
</html>
<!--
Local Variables: ***
mode: xml ***
End: ***
-->
