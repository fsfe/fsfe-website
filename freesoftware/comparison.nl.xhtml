<?xml version="1.0" encoding="UTF-8" ?>

<html>
  <version>1</version>

  <head>
    <title>Vrije Software, Open Bron, FOSS en FLOSS: hetzelfde maar anders</title>
  </head>

  <body class="article">
    <p id="category">
      <a href="/freesoftware/freesoftware.html">Vrije Software</a>
    </p>

    <h1>Vrije Software, Open Bron, FOSS en FLOSS: hetzelfde maar anders</h1>

    <div id="introduction">
    
        <p>
Er zijn twee belangrijke begrippen verbonden aan software die u vrij
              kunt gebruiken, bestuderen, delen en verbeteren: Vrije Software en Open Bron.
              Daarop gebaseerd kunt u ook verschillende combinaties en vertalingen
              aantreffen zoals FOSS, Libre Software, FLOSS enzovoort. Maar waarom
              gebruiken mensen deze begrippen en wat zijn de verschillen?
        </p>

    </div>

    <h2>Historische achtergrond</h2>

    <p>
 Het eerste begrip was Vrije Software, dat in 1986 samen met de <a href="/about/basics/freesoftware.html">Vrije Software
      definitie</a> is gecreeerd. In 1997 heeft Debian, een project met als doel het creëren van een compleet vrij en gemeenschapsgebaseerd GNU/Linux-systeem, de Debian Vrije Software Richtlijnen (<a href="http://www.debian.org/social_contract#guidelines">DFSG</a>) opgesteld, bedoeld als checklist om te bekijken of een programma zou kunnen worden opgenomen in de distributie. Een jaar later is het Open Source Initiative (OSI) opgezet met als doel
              <a href="http://web.archive.org/web/20021217003716/http://www.opensource.org/advocacy/faq.html">reclame te maken voor Vrije Software</a>. Zij heeft de <a href="http://opensource.org/docs/osd">definitie van Open Bron</a> opgesteld
          door de DFSG te kopiëren en "Free Software" te vervangen door "Open Source".
          Bruce Perens, een van de oprichters van het OSI en schrijver van de DFSG
          en de Open Bron definitie, heeft <a href="http://lists.debian.org/debian-devel/1999/02/msg01641.html">publiekelijk verklaard</a> dat de naam Open Bron was bedoeld als synoniem voor Vrije Software.
          Perens besloot uiteindelijk terug te keren naar de wortels van de beweging
          en spreekt weer van Vrije Software. Omdat zij dezelfde wortels hebben beschrijven
          zowel Open Bron als Vrije Software het geheel aan software met een licentie
          die gebruikers het recht geeft om haar te gebruiken, te bestuderen, te delen en
          te verbeteren. <a class="fn" href="#fn1">1</a>.
    </p>

    <p>
 In de loop van de tijd zijn mensen gekomen met aanvullende namen voor 
          dezelfde software. Vrije Software wordt op dit moment vaak omschreven als 
          Libre Software, FOSS (Vrije en Open Bron Software) of FLOSS (Vrije, Libre
          en Open Bron Software). In sommige gevallen gebruiken mensen ook namen als
          "organische software" of "ethische software". Vaak is de motivatie hiervoor
          om buiten het terminologie-debat te blijven en verwarring rond woorden als 
          "open" en "vrij" te voorkomen. Deze termen veroorzaken verwarring omdat ze
          mensen bijna uitnodigen om naar verschillen te zoeken waar zij er niet zijn.
    </p>

    <p>
Deze korte samenvatting van de historische achtergrond van de verschillende 
          begrippen laat zien dat zij dezelfde achtergrond hebben en dat er dezelfde 
          software mee wordt bedoeld.
    </p>

    <h2>Wie gebruikt welk begrip en waarom?</h2>

    <p>
          De Vrije Software-beweging is een grote en diverse gemeenschap. Mensen hebben
          verschillende belangen in Vrije Software en hebben verschillende redenen om
          eraan deel te nemen. Maar deze verschillen hebben niet perse een verband met 
          de woorden die zij gebruiken. Veel mensen gebruiken de term Open Bron zelfs als zij 
          de sociale en politieke dimensie van Vrije Software bedoelen. Aan de andere kant
          zijn er mensen in onze gemeenschap die de term Vrije Software gebruiken terwijl
          zij zich meer bezighouden met de praktische voordelen. Als mensen Open Bron of 
          Vrije Software zeggen dan is dat niet met zekerheid een indicatie over hun motivatie.  
    </p>

    <p>
          Naast individuen bevinden zich er ook veel bekende organisaties in het Vrije 
          Software-ecosysteem. Veel van hen spelen een belangrijke rol en benadrukken
          verschillende aspecten van Vrije Software. Er zijn bijvoorbeeld organisaties 
          die zich richten op de technische richting van Vrije Software projecten, 
          andere op de legale, politieke, sociale en ethische aspecten en er zijn er die
          zich richten op het evalueren van licenties. Deze organisaties hebben veelal 
          besloten om een bepaalde term te gebruiken en het daarbij te houden.
          Maar dit zou niet tot de conclusie moeten leiden dat de term die zij gebruiken
          een cruciale factor is ten aanzien van hun motivatie. De kritische factoren 
          zijn de mensen in en de doelen van de organisatie. De praktische ervaring met 
          verschillende organisaties en mensen in de gemeenschap laat ons zien dat het er
          uiteindelijk niet om gaat welke taal zij gebruiken.
    </p>

    <p>
          Deze diversiteit is goed en laat zien dat Vrije Software veel voordelen heeft
          op veel verschillende gebieden in ons leven. Maar we zouden onze gemeenschap 
          niet moeten verdelen door de begrippen die iemand gebruikt. Wat voor begrip mensen 
          gebruiken en wat voor motivatie men ook heeft, uiteindelijk werken zij samen 
          aan dezelfde software, aan de verbetering van vrijheid van software en andere aspecten
          van Vrije Software.
    </p>

    <h2>Licentie-evaluatie</h2>

    <p>
Er zijn drie alom erkende entiteiten in de Vrije Software-beweging die regelmatig 
          licenties evalueren: de <a href="http://www.fsf.org">Free Software Foundation</a>,
          het <a href="http://www.debian.org">Debian project</a> en het 
          <a href="http://www.opensource.org">Open Source Initiative</a>. Zij komen bijna altijd
          tot dezelfde conclusies als zij gevraagd worden naar een bepaalde licentie die 
          software aan de gebruikers de vrijheid geeft om het programma te gebruiken,
          te bestuderen, te delen en te verbeteren.
    </p>

    <h2>Maakt Copyleft het verschil?</h2>

    <p>
 Als u kijkt naar Vrije Software licenties dan zijn er twee belangrijke 
          categorieën: beschermende of <a href="http://www.gnu.org/copyleft/">Copyleft</a>-licenties en niet-beschermende licenties. Copyleft licenties zijn bedoeld om 
          de software te gebruiken, te bestuderen, te delen en te verbeteren. 
          Met niet-beschermende licenties kan de software worden verspreid zonder 
          deze rechten. Soms denken mensen dat de termen Vrije Software en Open Bron 
          worden gebruikt om Copyleft en niet-Copyleft van elkaar te onderscheiden. 
          De Vrije Software licenties die gebruikt worden door Debian, de FSF en de OSI 
          laten zien dat zowel beschermende als niet-beschermende licenties overeenkomen 
          met de definities van Open Bron en Vrije Software. Dit betekent dat zowel het 
          verschil tussen Open Bron en Vrije Software alswel het verschil in definities 
          niet geschikt zijn om het verschil te bepalen tussen Copyleft en 
          niet-Copyleft licenties.
    </p>

    <p>
      <center>
        <img src="/freesoftware/softwaremodels.nl.png" alt="Deze afbeelding zou de verschillende software-categorieën en hun verbindingen moeten visualiseren" title="Deze afbeelding zou de verschillende software-categorieën en hun verbindingen moeten visualiseren"/>
      </center>
    </p>

    <p>
          Beschermende licenties en niet-beschermende licenties zijn subklassen 
          van Vrije Software-licenties die zijn erkend door het Open Bron Initiatief 
          en de FSF. Copyleft en niet-Copyleft zijn geen passende criteria om Open Bron 
          en Vrije Software van elkaar te onderscheiden. Beide termen beschrijven 
          dezelfde software.
    </p>

    <h2>Ontwikkelingsmodel</h2>

    <p>
De wijze waarop een programma is ontwikkeld kan een cruciale factor 
          zijn in haar succes of falen. Maar of een programma is geschreven in 
          een open, voor anderen openstaand proces of achter gesloten deuren 
          zegt ons niet of het gaat om niet-vrije of Vrije Software.
    </p>

    <p>
          Als we kijken naar software dan moeten we een onderscheid maken tussen 
          het softwaremodel en het ontwikkelingsmodel. Het softwaremodel beschrijft 
          de kenmerken van de software (bijvoorbeeld: vrij of propriëtair) en het 
          ontwikkelingsmodel beschrijft de verschillende manieren om software te ontwikkelen. 
          Zoals in detail besproken wordt in 
          <a href="/freesoftware/enterprise/freesoftwarecompany.en.html">"Wat is een Vrij Software-bedrijf?"</a> 
          worden de verschillende software ontwikkelingsmodellen onafhankelijk van het 
          softwaremodel gedefinieerd en werken zij voor zowel Vrije als propriëtaire Software. 
          Modellen die van voordeel zijn voor een open en samenwerkende gemeenschap 
          kunnen hun volledige kracht laten zien in combinatie met een Vrije Software model. 
          Maar dit betekent niet dat een programma dat ontwikkeld is in een open en 
          samenwerkend ontwikkelingsproces ook Vrije Software is. Aan de ene kant ontwikkelen individuen en bedrijven 
          met geen of weinig invloed van buitenaf Vrije Software-projecten. 
          Aan de andere kant hebben ontwikkelaars van propriëtaire software  
          samenwerkende ontwikkelingsmodellen aangepast aan hun softwaremodel, bijvoorbeeld SAP 
          met haar partnerschapsprogramma.
    </p>


    <h2>Waarom we het Vrije Software noemen</h2>

    <p>
Als al deze begrippen dezelfde programma's beschrijven waarom staat de FSFE 
          er dan op om het begrip Vrije Software te gebruiken?
    </p>

    <p>
          Vrije Software heeft alles te maken met uw vrijheid. Dat is een boodschap die
          we luid en duidelijk willen overbrengen. Taal is belangrijk omdat taal bepalend
          is over hoe mensen over iets denken. De verschillende begrippen doelen op 
          verschillende aspecten, zelfs als zij dezelfde software beschrijven. 
          Vrijheid is een kernwaarde van Vrije Software en dat reflecteren wij in 
          ons taalgebruik. Dit maakt vrije Software de juiste keuze voor de FSFE en wij 
          nodigen u uit om <a href="/documents/whyfs.en.html">ons te volgen</a>.
    </p>

    <h2 id="fn">Voetnoten</h2>

    <ol>
          <li id="fn1">
          <a href="http://www.gnu.org/copyleft/">Copyleft</a>-licenties: licenties die 
          deze rechten beschermen zijn een subklasse van Vrije Software-licenties, zoals 
          erkend door het Open Source Initiative en de FSF.
          </li>
    </ol>

  </body>

  <author id="schiessle" />
  <date>
    <original content="2012-12-08" />
  </date>
  <sidebar/>
  <translator>André Ockers</translator>
</html>


