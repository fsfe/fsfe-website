<?xml version="1.0" encoding="UTF-8"?>

<html>
  <head>
    <title>FSFE - News - FSFE annuncia il primo Seminario europeo sulle licenze del Software Libero</title>
  </head>

  <body>
    <h1>FSFE annuncia il primo Seminario europeo sulle licenze del Software Libero</h1>

<p>La Freedom Task Force di FSFE annuncia oggi che il primo Seminario europeo sulle 
licenze del Software Libero si terrà venerdì 11 Aprile ad Amsterdam, Paesi
Bassi.  Il luogo dell'incontro è l'InterContinental Amstel Hotel.</p>

<p>L'evento è rivolto ai grandi progetti software e alle imprese medie e grandi che 
desiderano discutere gli attuali processi di conformità delle proprie
licenze.  I partecipanti discuteranno di temi che vanno dal processo di sviluppo
software fino all'ottimizzazione del linguaggio dei contratti d'acquisto,
a vantaggio della comunità europea del Software Libero.</p>

<p>Harald Welte e Armijn Hemel saranno presenti in rappresentanza di 
gpl-violations.org, e il Dr. Till Jaeger terrà un discorso sull'applicazione 
delle licenze.  Ciaran O'Riordan (rappresentante FSFE a Bruxelles per il 
tema dei brevetti), Shane Coughlan (coordinatore legale di FSFE) e Marko Milenovic 
(membro del team di FTF) rappresenteranno FSFE.</p>

<p>Lo spazio disponibile per questo seminario è limitato e quindi la partecipazione 
è solo su invito.  I progetti e le aziende interessate a partecipare a questo 
evento sono pregate di contattare la FTF a questo indirizzo email: ftf at fsfeurope.org.</p>

<p>Il Seminario europeo sulle licenze del Software Libero fa parte delle 
attività della Freedom Task Force di FSFE, nota anche come FTF.  La FTF è  
un'infrastruttura che può aiutare individui, progetti e imprese a comprendere 
le licenze del Software Libero e le opportunità che rappresentano. La
FTF lavora in collaborazione con gpl-violations.org per risolvere i problemi
di rispetto delle licenze nel contesto europeo.</p>

<p>La FTF è impegnata in diverse attività, che vanno dalla messa in funzione di una 
Rete Legale e Tecnica Europea, che attualmente copre sedici paesi europei e ha 
contatti in tutto il mondo, all'offerta di formazione e consulenza sulle licenze 
del Software Libero. Fornisce una varietà di servizi per individui, progetti 
comunitari ed enti commerciali con l'obiettivo di promuovere le migliori 
pratiche all'interno dell'industria.</p>

<p>Per maggiori informazioni sulla FTF o sul primo Seminario europeo sulle licenze 
del Software Libero siete pregati di contattare la FTF:</p>

<p>La Freedom Task Force può essere raggiunta per email a questo indirizzo: ftf at fsfeurope.org</p>

<address>
Belgio: +32 2 747 03 57 	      ext 408<br />
Germania: +49 700 373 38 76 73   ext 408<br />
Svezia: +46 31 7802160 		      ext 408<br />
Svizzera: +41 43 500 03 66 	   ext 408<br />
Regno Unito: +44 29 200 08 17 7  ext 408 
</address>

<p>Il sito web della Freedom Task Force:<a href="http://www.fsfeurope.org/ftf/"
title="Freedom Task Force">http://www.fsfeurope.org/ftf/</a></p>

<p>Cos'è la Free Software Foundation Europe:</p>

<p class="aboutfsfe">La Free Software Foundation Europe (FSFE) è una organizzazione non governativa
senza fini di lucro fondata nel 2001, attiva in molti paesi europei e impegnata
in molte attività a livello globale. L'accesso al software determina chi può far
parte di una società digitale. Per assicurare pari opportunità di partecipazione
nell'era dell'informazione e libertà di concorrenza, la Free Software Foundation
Europe (FSFE) promuove il Software Libero, che garantisce le libertà di uso, studio
modifica e copia. Portare all'attenzione del pubblico questi temi, dare solide basi
politiche e legali al Software Libero e assicurare libertà alle persone supportando
lo sviluppo di Software Libero, sono i temi centrali per la FSFE.</p>

<address>
Maggiori informazioni: <a href="http://fsfeurope.org">http://fsfeurope.org</a>
</address>
  </body>

  <timestamp>$Date$ $Author$</timestamp>
<translator>Federico Bruni</translator>
</html>
<!--
Local Variables: ***
mode: xml ***
End: ***
-->
