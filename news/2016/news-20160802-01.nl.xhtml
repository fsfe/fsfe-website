<?xml version="1.0" encoding="UTF-8"?>
<html newsdate="2020-08-02">

<head>
  <title>Free Software Foundation Europe Top 2016 – Geen technologieconferentie</title>
</head>
<body>

  <h1>Free Software Foundation Europe Top 2016 – Geen technologieconferentie</h1>

<p newsteaser="yes">Voorstanders van Vrije Software uit heel Europa zullen elkaar 
van 2 tot 4 september ontmoeten in Berlijn op de FSFE-top 2016. Naast het werken aan 
het verder aannemen van Vrije Software in Europa zullen we ook FSFE's vijftiende verjaardag 
vieren.</p>

<p>Een van de belangrijkste missies van de Vrije Softwaregemeenschap in het algemeen 
en de FSFE in het bijzonder is het om gebruikers terug in de bestuurdersstoel 
te plaatsen en de mensen de controle over technologie te laten hebben en niet andersom.</p>

<p>Dus hoewel deze conferentie het woord "software" in haar naam heeft, is dit geen 
technologieconferentie <a class="fn" id="fnref1" href="#fn1">1</a>
 als zodanig. Het is meer een conferentie over hoe we de technologiewereld gaan 
vormen, sterker nog, hoe gaan we de levens van computer-, smartphone- en 
internetgebruikers overal proberen te vormen?</p>

<p>Dit mag overkomen als een verheven doel, maar tijdens de 15 jaar van haar 
bestaan is de FSFE instrumenteel geweest in een succesvolle 
<a href="/activities/ms-vs-eu/ms-vs-eu.html">antitrustzaak tegen een groot softwarebedrijf
</a> dat van plan was om de markt van thuiscomputers te domineren; we hebben het klaargespeeld 
om <a href="/campaigns/swpat/swpat.html">software in Europa vrij te te houden van patenteerbaarheid</a>, 
waarbij een werkelijke apocalyps voor kleine en middelgrote technologiebedrijven 
kon worden voorkomen; en we hebben <a href="/activities/ftf/activities.html">aan 
de kant van gpl-violations.org gewerkt om vrije licenties in werking te laten 
treden in Duitse gerechtshoven</a>, waarmee we een grensverleggend precedent 
voor de hele EU hebben geschapen.</p>

<p>Het zou geen overdrijving zijn om te zeggen dat de FSFE de funderingen van 
IT heeft getransformeerd en dat we een diepe, positieve invloed hebben gehad 
op iedereen die het afgelopen decennium voor een computer heeft gezeten, een 
telefoon heeft gebruikt of met een tablet heeft gespeeld.</p>

<p>Ieder jaar groeien het aantal leden en de invloed van onze gemeenschap. 
We bereiken niet alleen ontwikkelaars, maar ook academici, liefhebbers, 
advocaten, artiesten, mensen die beroepshalve aan marketing doen, zakenmensen en journalisten. 
</p>

<p>Dus als u onze vorige evenementen hebt gemist dan zouden we u willen 
uitnodigen om aanwezig te zijn bij <a href="https://fsfe.org/community/events/2016/summit/frontpage.en.html">
de FSFE Top 2016</a>. We kijken ernaar uit om u te verwelkomen en staan tot uw 
beschikking bij het helpen organiseren van uw bezoek aan ons evenement.</p>

<p>Als deel van onze bewustmakingscampagne voorafgaand aan het evenement mobiliseren 
we ook onze gemeenschap in uw regio. Als u wilt praten met de mensen van de lokale en 
nationale teams in uw land, regio of stad zodat u kan zien hoe zij een verschil 
hebben gemaakt, neem dan contact met ons op zodat wij u kunnen helpen om met hen in 
contact te komen.</p>

<ol>
    <li id="fn1">Als u ook geïnteresseerd bent in zeer vooruitstrevende 
geavanceerde technologie-ontwikkeling: de FSFE-top zal plaatsvinden als deel van 
<a href="https://qtcon.org/">QtCon</a>. Dit evenement brengt ontwikkelaars 
samen uit verschillende Vrije Softwaregemeenschappen die hard werken aan het 
hervormen van mensgerichte interfaces. Als lid van de pers zal u ook gratis 
toegang hebben tot de hele QtCon.<a href="#fnref1">↩</a></li>
</ol>

</body>
<tags>
  <tag>front-page</tag>
  <tag content="verplichte routers">Routers</tag>
  <tag content="competitie">Competition</tag>
  <tag content="beleid">Policy</tag>
  <tag content="Duitsland">Germany</tag>
</tags>
<translator>André Ockers</translator>
</html>
