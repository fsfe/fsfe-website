<?xml version="1.0" encoding="utf-8"?>
<html newsdate="2018-06-22" type="newsletter">
  <version>1</version>

  <head>
    <title>FSFE Nieuwsbrief - juni 2018</title>
  </head>
  <body microformats="h-entry">

                <h1 id="fsfe-newsletter-june-2018">FSFE Nieuwsbrief - juni 2018</h1>


                        <h2 id="join-us-at-the-fsfe-s-community-meeting-during-lsm2018">Neem deel aan FSFE&#39;s gemeenschapsontmoeting tijdens LSM2018</h2>

                                <p>Van 7 tot 9 juli organiseert de FSFE haar jaarlijkse gemeenschapsontmoeting en neemt zij deel aan de <a href="https://wiki.fsfe.org/Events/LSMandCommunityMeeting2018">Libre Software Meeting</a> in Straatsburg (Frankrijk). We zijn erg blij dat we in het weekeinde van 7 tot 9 juli een track kunnen aanbieden, opgezet door sprekers van onze gemeenschap en vrienden, waarbij zal worden ingegaan op verschillende urgente onderwerpen ten aanzien van Vrije Software. Onze track gaat in op zakelijke onderwerpen zoals marketing voor Vrije Software en het financieren van Vrije Software-projecten, op beleidsonderwerpen zoals knutselen in Brussel tot succesfactoren voor Vrije Software-implementaties binnen publieke diensten en op hedendaagse belangrijke onderwerpen ten aanzien van diversiteit in Vrije Software, software-vrijheid in de cloud en nog veel meer. U vindt een overzicht van onze onderwerpen op de betreffende <a href="https://wiki.fsfe.org/Events/LSMandCommunityMeeting2018#Join_our_track_at_the_Libre_Software_Meeting">wiki-pagina</a>. </p>

                                <p>We nodigen onze gemeenschap uit om op 9 juli deel te nemen aan <a href="https://wiki.fsfe.org/Events/LSMandCommunityMeeting2018#Join_community_meeting_and_the_FSFE_Assembly">een vol dagprogramma</a> om banden aan te halen en ons voor te bereiden op de komende maanden. De ontmoeting zal &quot;Open Space&quot; methoden bevatten, evenals een &quot;Vraag het ons&quot;-sessie en ruimte voor reflectie over onze huidige activiteiten en welzijn.</p>

                                <p>Tijdens het evenement zullen we een FSFE assemble organiseren die vergelijkbaar is met die op CCC, CCCamp en het SHA-kamp. Deze assemble kan voor onze gemeenschap dienen als een plaats om eenvoudigweg bij elkaar te komen en elkaar te leren kennen of om te beginnen te werken aan gemeenschappelijke projecten.</p>
                                
                                
                        <h2 id="introducing-the-fsfe-s-care-team">Introductie van FSFE&#39;s CARE-team</h2>

                                <p>De Free Software Foundation Europe (FSFE) en haar gemeenschap hebben als doel om een vriendelijke en vredige omgeving te bieden aan iedere deelnemer van FSFE-evenementen, online en offline. Voor dit doel nam de <a href="/news/2017/news-20171107-01">Algemene Vergadering in 2017</a> een alomvattende <a href="/about/codeofconduct">gedragscode</a> aan voor de FSFE. Om zeker te stellen dat deze gedragsregels beschikbaar zijn en worden afgedwongen hebben we een centraal CARE-team opgericht. Heeft u ervaring met of bent u zich bewust van gedrag dat in strijd is met de principes die gegarandeerd zijn in deze gedragscode? Breng deze incidenten dan alstublieft zo snel mogelijk onder de aandacht van uw betreffende lokale CARE-teamlid of het centale CARE-team.</p>
                                
                                <p><a href="/about/codeofconduct#CARE">Het centrale CARE-team</a> kan via e-mail worden bereikt via care@fsfe.org maar u kunt leden ook individueel benaderen. Dit is mogelijk per versleutelde e-mail en in zes talen. U kunt ervan opaan dat uw berichten altijd vertrouwelijk zullen worden behandeld.</p>
                                
    <hr />
    <p><a href="https://my.fsfe.org/donate?referrer=nl2018-06">Neem deel aan onze gemeenschap van vrijheidsstrijders.</a></p>
    <hr />




                        <h2 id="what-else-have-we-done-inside-and-outside-the-fsfe">Wat hebben we verder gedaan? Binnen en buiten de FSFE</h2>


<ul>
<li>Een meer dan een decennium lange traditie volgende, organiseerde de FSFE opnieuw haar <a href="/news/2018/news-20180530-02">jaarlijkse Vrije Software Juridische en Licentiëring Werkgroep</a> (LLW) in 2018: een ontmoetingsplaats voor toonaangevende juridische experts om kwesties en beste praktijken rond Vrije Softwarelicenties te bespreken.</li>
<li>Het Technology Transfer Centre (CTT) is een initiatief van de Spaanse overheid met als doel het faciliteren van het delen en hergebruiken van software en diensten tussen overheden. Om licht te laten schijnen op deze beste praktijk hebben we <a href="/news/2018/news-20180601-01">een intervieuw gehouden met Elena Muñoz Salinero</a>, hoofd van het  CTT, om haar te vragen naar de juridische, politieke en technologische achtergrond van het CTT. </li>
<li>De missie van Software Heritage is om de broncode van alle software die ooit geschreven is te verzamelen, te behouden en voor gebruik beschikbaar te maken om de kennis die zich in de broncode van de software bevindt te behouden en voor een breed publiek beschikbaar te maken. Vanaf 7 juni <a href="https://www.softwareheritage.org/2018/06/07/opening-the-door/">is het archief van Software Heritage open voor het publiek</a>.</li>
<li>Diderik van Wingerden is begonnen met <a href="http://think-innovation.com/blog/do-european-governments-publish-open-source-software/">een lijst van openbare lichamen</a> in Europa en in het bijzonder Nederland, die hun zelf-ontwikkelde software publiceren als Vrije Software. </li>
<li>vanitasvitae blogde <a href="https://blogs.fsfe.org/vanitasvitae/2018/06/11/summer-of-code-evaluation-and-key-lengths/">een eerste evaluatie</a> van zijn onderzoek over de groei in de grootte van OpenPGP versleutelde berichten. </li>
<li>Daniel Pocock <a href="https://danielpocock.com/pmpc-for-fsfe-itself">stelt voor om een jaarlijkse prijs uit te reiken</a> voor niet-technische organisaties zonder winstoogmerk die op voorbeeldige wijze gebruik maken van Vrije Software in hun eigen organisatie.</li>
<li>De FSFE <a href="/news/2018/news-20180526-01">vereenvoudigt lidmaatschapsprocedures</a> voor bijdragers door de Fellowshipzetels te verwijderen. In de toekomst zal de toegang tot lidmaatschap van de FSFE mogelijk worden gemaakt via normale lidmaatschapsprocedures voor actieve FSFE-bijdragers.</li>
<li>Vrijdagmorgen vond er een fatale hardwarecrash plaats op een van onze servers. Dit had invloed op delen van onze e-mailinfrastructuur in e-maillijsten. Alle diensten functioneren nu weer. Tegelijkertijd <a href="/news/2018/news-20180613-01">moderniseerden we grote delen van de e-mailinfrastructuur</a>, door bijvoorbeeld maatregelen te nemen tegen spam. Dit betekent ook een verandering in de SMTP-instellingen voor mensen die deze dienst gebruiken: van nu af aan accepteren we geen e-mails meer die worden geleverd aan port 25. Verzeker u er alstublieft van dat u port 587 gebruikt als u e-mails wilt versturen en controleer dat de instellingen en uw e-mailcliënten overeenkomen met <a href="https://wiki.fsfe.org/TechDocs/SMTP">onze aanbevelingen</a>.</li>
<li>De FSFE, gerepresenteerd door Matthias Kirschner, Max Mehl en Erik Albers, hielden lezingen over technische soevereiniteit, digitale duurzaamheid en &quot;Publiek Geld? Publieke Code!&quot; in <a href="https://wiki.fsfe.org/Events/2018/FSFERM-talk-kirschner-in-DA">Darmstadt</a>, Berlijn, <a href="https://www.ow2con.org/view/2018/">Parijs</a> en <a href="https://openexpoeurope.com/session/public-money-public-code/">Madrid</a>. </li>
<li>De FSFE-gemeenschap heeft kramen bemand op de FOSS Backstage and Maker Fair in Berlijn (Duitsland) en op OpenExpo in Madrid (Spanje).</li>
</ul>

                <h2 id="fsfe-is-hiring">FSFE zoekt versterking</h2>
                
                        <p>We zoeken naar een programma-manager voor ons beleidswerk. Onze belangrijkste beleidsonderwerpen zijn uitdagingen rond Vrije Software- en Open Standaarden op EU- en lidstaatniveau. We werken samen met de Europese Commissie en het Europees Parlement en politici en ambtenaren in EU-landen. Dit werk wordt direct uitgevoerd door de staf of samen met vrijwilligers en andere Vrije Software- en digitale rechtenassociaties in Europa.</p>
                        
                        <p>De persoon zal 35 uur per week met ons team in FSFE&#39;s kantoor in Berlijn werken. Er zal coordinatie zijn met staf en vrijwilligers op afstand en er zullen regelmatig worden gereisd naar Brussel en andere landen. Heeft u interesse? Lees dan over de details in onze <a href="/news/2018/news-20180529-01">vacature</a>.</p>


    <h2 id="contribute-to-our-newsletter">Draag bij aan onze nieuwsbrief</h2>

                <p>Als u uw ideeen, afbeeldingen of nieuws wilt delen, verzend ze dan naar ons. Het adres is, zoals altijd, <a href="mailto:newsletterATfsfeDOTorg"> newsletter@fsfe.org</a>. We kijken ernaar uit om van u te horen!</p>

      <p>Met dank aan onze gemeenschap, alle <a href="/contribute/contribute">vrijwilligers</a>, <a href="https://my.fsfe.org/donate">
        supporters</a> en <a href="/donate/thankgnus">donoren</a> die ons werk mogelijk maken. En met dank aan 
        <a href="/contribute/translators/translators">onze vertalers</a>, die u in staat stellen om deze nieuwsbrief in uw moedertaal te lezen.</p>

      <p>Uw eindredacteur, <br />
        Erik Albers</p>

    <hr />
    <p><a href="https://my.fsfe.org/donate?referrer=nl2018-06">Neem deel aan onze gemeenschap van vrijheidsstrijders.</a></p>
    <hr />

  </body>
  <sidebar promo="about-fsfe" />
  <date>
    <original content="2018-06" />
  </date>
  <followup>donate</followup>
  <tags>
    <tag key="newsletter"/>
    <tag key="llw">Juridische licentieringswerkgroep</tag>
    <tag key="coc">gedragscode</tag>
    <tag key="rmll">RMLL</tag>
    <tag key="community">gemeenschapsontmoeting</tag>
  </tags>
  <author id="albers" />
<translator>André Ockers</translator>
</html>
