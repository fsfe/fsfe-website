<?xml version="1.0" encoding="UTF-8"?>

<html>
  <head>
    <title>FSFE - EUs konkurrensmål är över: Samba tar del av samverkansinformation</title>
  </head>

  <body>
    <h1>EUs konkurrensmål är över: Samba tar del av samverkansinformation</h1>
    <p>
      Den Europeiska Kommissionen fann år 2004 Microsoft skyldiga till att
      missbruka sin monopolsituation på marknaden och krävde att information
      för att kunna skapa samverkande datorsystem skulle göras tillgänglig
      till Microsofts konkurrenter. Microsoft överklagade beslutet som dock
      fastställdes i september 2007 av den Europeiska Domstolens första
      instans. Domstolen fann Microsoft skyldig till att medvetet försvåra
      samverkan mellan olika datorsystem och fastställde även åläggandet för
      Microsoft att dela med sig av den begärda informationen.
    </p>
    <p>
 	  <a href="http://www.samba.org">Samba</a>-teamet har beslutat sig för att utnyttja Microsofts åläggande.
      Protocol Freedom Information Foundation (PFIF) har begärt att få del
      av informationen och betalat en engångskostnad om 10,000 Euro för att
      ge Samba-teamet full tillgång till viktiga specifikationer.
    </p>
    <p>
      "Ett fall är över, och samverkande datorsystem har vunnit. Den
      Europeiska Domstolen klargjorde att samverkansinformation inte ska
      hållas hemlig. Avtalet som slutits visar att Microsoft inte såg någon
      möjlighet att fortsätta med att försvåra samverkande datorsystem på det
      här området. Det här fastställer en praxis som alla kommer att mätas mot
      i framtiden," summerar Georg Greve, ordförande för Free Software
      Foundation Europe (FSFE).
    <p>
    </p>
      Jonas Öberg, vice ordförande för FSFE, fortsätter: "Andra vinnare är
      alla som använder produkter för arbetsgrupper: Samba kommer att få full
      tillgång till den information som behövs för att nå full samverkan med
      dagens och morgondagens Microsoft Workgroup Server-produkter. Alla
      användare kommer att dra nytta av det här, även de som använder
      Microsofts produkter. En ökad konkurrens på marknaden kommer att pressa
      Microsofts priser och minska deras marginaler."
    <p>
    </p>
      "I den nuvarande situationen är avtalet, tack vare de förbättringar vi
      lyckats få till stånd, den bästa möjliga lösningen. Det löser inte alla
      problem vi har med Microsoft, men det ger delvis en kompensation för en
      ojust och illegal situation. Det är inte en förlikning utan en eftergift
      för att möta de krav som ställts av Kommissionen, och senare fastslagits
      av Europeiska Domstolen.  Avtalet är helt kompatibelt med
      licensvillkoren för Fri Programvara," kommenterar Carlo Piana, juridiskt
      ombud för FSFE.
    </p>
    <p>
      Piana fortsätter: "Vi har för en gångs skull lyckats få en lista över
      alla patent som Microsoft påstår bygger på specifikationerna. Ofattbart
      nog har vi aldrig tidigare fått reda på exakt vilka dessa patent var.
      Det här kommer att vara användbart för att stoppa spridningen av FUD mot
      Samba, och vi hoppas att detsamma gäller andra projekt som också är
      licenserade som Fri Programvara. Det är vanlig praxis: om du har problem
      med någon, så ska du klargöra vad problemet är, eller hålla tyst helt."
    </p>
    <p>
      "Den Europeiska Kommissionen har kritiserats hårt för dess avtal med
      Microsoft, speciellt för att de inte lyckades med att ogiltigförklara de
      relevanta patenten som Microsoft har lyft fram, " fortsätter Jonas
      Öberg.  "Systemet är trasigt och behöver lagas, men det är inte EUs
      tjänstemän som ska förklara patent giltiga eller ogiltiga i en sån här
      process. Vi behöver en informerad, transparent och demokratisk dialog
      runt det här ämnet."
    </p>
    <p>
      Georg Greve tillägger: "Den Europeiska Kommissionen kom längre och hade
      större framgång än någon annan konkurrensmyndighet i världen.  De
      förtjänar vårt tack och stöd för att ha nått 80% av vägen fram.  Trots
      detta så hade man kunnat hoppats på lite mod från Kommissionens sida att
      också nämna de problem som mjukvarupatent skapar för samverkande
      datorsystem och en fungerande konkurrens på marknaden.  Specifikt hade
      detta kunnat innehålla en tydlig begäran till lämpliga politiska
      instanser att möta de här problemen."
    </p>
    <p>
      "Vi ska inte glömma bort att det här endast är ett område inom vilket
      Microsoft visar det här beteendet. Det finns fortfarande klagomål mot
      Microsoft angående ojust konkurrens, från både European Committee for
      Interoperable Systems (ECIS) och Opera angående missbruk inom områdena
      för kontorsprogram, Internet och webbläsare," tillägger Georg Greve. "Om
      dessa metoder är att betrakta som missbruk inom ett område är de också
      missbruk inom ett annat område. Om den Europeiska Kommissionen vill
      följa upp med det positiva exemplet man satte 1998 så bör de också
      undersöka de övriga klagomålen."
    </p>
    <p>
      "Överlag är det här positivt. När FSFE påbörjade arbetet under 2001 för
      att stödja den Europeiska Kommissionen i sin undersökning mot Microsoft
      var vårt mål att göra den här informationen tillgänglig för Fri
      Programvara.  Genom att ha arbetat tillsammans med Samba-teamet sedan
      2003 har vi lyckats med just det."
    </p>
    <p>
      Jonas Öberg avslutar: "Mjukvarupatent var ett problem då och fortsätter
      att vara ett problem idag. Vi kommer att behöva lösa det problemet
      politiskt, och FSFE tänker fortsätta vårt arbete mot mjukvarupatent.
      Under tiden vill jag tacka alla volontärer och anställda hos FSFE och
      Samba som har arbetat för den här fantastiska segern för Fri
      Programvara, trots minimalt eller obefintligt stöd, medans andra har
      tillåtit sig köpas ut ur fallet. Våra tack går också till alla som stött
      vårt arbete över åren och därigenom bidragit till att göra den här
      segern möjlig."
    </p>
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
