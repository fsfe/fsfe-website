<?xml version="1.0" encoding="UTF-8" ?>

<html>
  <head>
    <title>Οι Τέσσερις Ελευθερίες - FSFE</title>
  </head>
  <body>
    <p id="category">
      <a href="/freesoftware/basics/summary.html">Βασικά</a>
    </p>

    <h1>Οι Τέσσερις Ελευθερίες του Ελεύθερου Λογισμικού</h1>

    <p>
      Όταν μιλάμε για Ελεύθερο Λογισμικό, μιλάμε για ελευθερία. Και πιο συγκεκριμένα, για τις τέσσερις ελευθερίες να <strong>χρησιμοποιούμε</strong>, να
      <strong>μελετάμε</strong>, να <strong>μοιραζόμαστε</strong> και να <strong>βελτιώνουμε</strong> το λογισμικό. 
	  Χρησιμοποιώντας ως αναλογία μια συνταγή, μπορεί να γίνει σαφές πώς λειτουργούν αυτές οι ελευθερίες και γιατί είναι σημαντικό ο
      <a href="/freesoftware/basics/sourcecode.html">πηγαίος κώδικας</a> ενός προγράμματος να είναι διαθέσιμος σε όλους.
    </p>

    <p>
     Ας υποθέσουμε ότι θέλουμε να μαγειρέψουμε μια σούπα. Έχουμε μπροστά μας τη συνταγή και τα υλικά. Μπορούμε να χρησιμοποιήσουμε τη συνταγή με όποιον τρόπο θέλουμε εμείς: Μπορούμε να τη μαγειρέψουμε σπίτι, για βραδινό, ή στο σπίτι ενός φίλου, μια άλλη στιγμή, στις διακοπές μας, σε μια ξένη χώρα. Αυτή είναι η πρώτη ελευθερία: η <strong> χρήση χωρίς περιορισμούς και για οποιονδήποτε σκοπό.</strong>
    </p>

    <p>
      Αν τώρα πάρουμε τη συνταγή, μπορούμε, διαβάζοντας την, να καταλάβουμε ποια υλικά χρειάζονται
	  για τη σούπα. Αυτό είναι, πάνω κάτω, ο πηγαίος κώδικας ενός προγράμματος. Χωρίς τον πηγαίο κώδικα δε μπορούμε να καταλάβουμε το λογισμικό, ακριβώς όπως δεν μπορούμε να μαγειρέψουμε τη σούπα χωρίς να έχουμε τη λίστα των υλικών. Αυτή είναι η δεύτερη ελευθερία: Χρειάζεται να έχουμε το
	  <strong>δικαίωμα να μελετήσουμε και να καταλάβουμε τον τρόπο με τον οποίο ένα πρόγραμμα λειτουργεί</strong>. Δεν έχει νόημα να έχουμε μια έτοιμη σούπα, όπου η σύστασή της δεν είναι σαφής και η συνταγή της διατηρείται κρυφή.
    </p>

    <p>
      Τώρα, όλοι ξέρουμε πως κάποιες φορές ίσως είναι βαρετό να μαγειρεύουμε μόνοι. Έχουμε όμως το δικαίωμα να καλέσουμε φίλους για βραδινό, να τους πάμε τη σούπα μας όταν μας καλέσουν αυτοί, ή ακόμα και να τους δώσουμε τη συνταγή ώστε να μαγειρεύουν τη σούπα ακόμη κ όταν εμείς λείπουμε. Αυτοί μπορούν, με τη σειρά τους, να αντιγράψουν τη συνταγή και να τη δώσουν σε φίλους τους... Αυτή είναι η τρίτη ελευθερία:
	  <strong>το δικαίωμα να μοιραζόμαστε αντίγραφα του λογισμικού</strong>, βοηθώντας άλλους.
    </p>

    <p>
     Το επόμενο βήμα είναι να καταλάβουμε πως ακόμη και αν η σούπα είναι καλή, θα μπορούσε να είναι καλύτερη. Στη συνταγή υπάρχει μια συμβουλή: "Προσθέστε μαϊντανό". Αν σε κάποιον δεν αρέσει ο μαϊντανός, μπορεί να δοκιμάσει να τη μαγειρέψει με βασιλικό. Και πράγματι, μπορεί να είναι νοστιμότερη. Και έτσι, παίρνουμε το δικό μας "αντίγραφο" και το τροποποιούμε: Διαγράφουμε το μαϊντανό και τον αντικαθιστούμε με βασιλικό. Όταν ένας φίλος μας ζητήσει τη συνταγή, θα του δώσουμε τη νέα, τη βελτιωμένη. Αυτή είναι η τέταρτη ελεθερία: <strong> η ελεθερία να βελτιώσουμε το πρόγραμμα και να διανείμουμε τις βελτιώσεις</strong> ώστε όλοι να επωφεληθούν απο αυτές. Από τη στιγμή που έχουμε το δικαίωμα να το κάνουμε αυτό, η σούπα του φίλου μας θα είναι επίσης νοστιμότερη. Μπορεί, ακόμη, να θελήσει κ αυτός να προσθέσει ένα άλλο υλικό, όπως για παράδειγμα κρέμα γάλακτος, τροποποιώντας το δικό του "αντίγραφο". Αυτός ήταν πάντα ο τρόπος που εξελίσσονταν τα πράγματα, από τη μέρα ακόμη που εφευρέθηκε η μαγειρική. Η πρώτη προσπάθεια στο μαγείρεμα σίγουρα δεν περιλάμβανε γαλοπούλα με γέμιση πορτοκάλι και κόκκινό λάχανο, αλλά μάλλον κάτι σε κυνήγι πάνω στη φωτιά. Αν κανένας δεν είχε το δικαίωμα να φανερώσει πώς κάτι μπορεί να γίνει καλύτερο, πολύ πιθανό να τρώγαμε ακόμη κυνήγι με χόρτα ή κάτι τέτοιο. Μη σου τύχει...
    </p>

    <p>
     Φαίνεται προφανές λοιπόν πως έχουμε το δικαίωμα να χαρίσουμε ή να βελτιώσουμε μια συνταγή για σούπα. Αν ακολουθήσουμε αυτή τη λογική στο λογισμικό, μπορούμε εύκολα να δουμε οτι στην περίπτωση του ιδιοταγούς/κλειστού λογισμικού, δεν μας επιτρέπεται ούτε να το αντιγράψουμε ούτε να το αναδιανείμουμε: είναι παράνομο. Δεν μπορούμε να βοηθήσουμε τους άλλους.
    </p>

    <p>
	Αν νομίζετε ότι επειδή δεν ξέρετε να προγραμματίζετε αυτές οι ελεθερίες σας είναι άχρηστες, ξανασκεφτείτε το: ακόμη και αν δε μπορείτε να το κάνετε μόνοι σας, αυτές οι ελευθερίες δίνουν τη δυνατότητα σε αυτούς που μπορούν να προγραμματίζουν καλύτερα από εσάς, να λύσουν το πρόβλημα για εσάς. Όμως, χωρίς τον πηγαίο κώδικα, αυτό παραμένει ανέφικτο.
    </p>

<h3>Περισσότεροι σύνδεσμοι</h3>
<p>This explanation also exists in  video format, at the <a href="http://ia331413.us.archive.org/2/items/WOS4-Show_des_freien_Wissens/show.ogv">Free Knowledge Show (Show des freien Wissens)</a> (430 MB, OGV, in German) 
    </p>
  </body>

  <timestamp>$Date$ $Author$</timestamp>
  <translator>George Evangelopoulos</translator>
</html>
<!--
Local Variables: ***
mode: xml ***
End: ***
-->
