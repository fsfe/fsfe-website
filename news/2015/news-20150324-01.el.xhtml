<?xml version="1.0" encoding="UTF-8"?>
<html newsdate="2015-03-24">

  <head>
    <title>Περισσότερες από 50 εκδηλώσεις 
     για τα Ανοιχτά Πρότυπα σε παγκόσμιο επίπεδο</title>
  </head>

  <body>
	 
	  

    
	<h1>Περισσότερες από 50 εκδηλώσεις 
     για τα Ανοιχτά Πρότυπα σε παγκόσμιο επίπεδο</h1>
            
	<p newsteaser="yes">Στις 25 Μαρτίου είναι η φετινή Ημέρα Ελευθερίας 
Εγγράφων, και ανάλογα με τη ζώνη ώρας, έχει ήδη ξεκινήσει. Η Ημέρα Ελυθερίας
Εγγράφων είναι η παγκόσμια δράση από τοπικές ομάδες ανά τον κόσμο για την
απελευθέρωση των εγγράφων. Μέχρι τώρα περισσότερες από 50 ομάδες καταχώρισαν
τις εκδηλώσεις τους σε περισσότερες από 25 χώρες από την Ασία, Ευρώπη, Αφρική,
μέχρι τη Νότια και Βόρεια Αμερική.</p>
	
    
	<p>Τα Ανοιχτά Πρότυπα είναι κρίσιμης σημασίας και εξασφαλίζουν ότι
διαφορετικά συστήματα υπολογιστών συνεργάζονται και ότι οι χρήστες έχουν
πρόσβαση σε έγγραφα ανεξάρτητα από τον υπολογιστή ή τη συσκευή τους. Είναι
η υποδομή του Διαδικτύου και του Παγκόσμιου Ιστού όπως επίσης και όλων των
τεχνολογιών επικοινωνίας.</p>
	
	
	<p>Κάθε χρόνο, την τελευταία Τετάρτη του Μαρτίου και των γειτονικών
ημερών, αυτές οι σημαντικές πτυχές της ψηφιακής μας κυριαρχίας τονίζονται
με τον εορτασμό της Ημέρας Ελευθερίας Εγγράφων. Το 2015, η Ημέρα Ελευθερίας
Εγγράφων εορτάζεται ανά τον κόσμο με ξεκίνημα την Τρίτη ατις 24, 12 UTC μέχρι
την Πέμπτη, 12 UTC. Ακολουθώντας την ηλιακή διαδρομή, οι πρώτες εκδηλώσεις
γίνονται στην Ιαπωνία, Ταιβάν και Ινδία, ακολουθούμενες από περισσότερες
από 20 εκδηλώσεις στην Ευρώπη, μία στην Αφρική και περισσότερες από 20 σε
Βόρεια και νότια Αμερική. Με αυτές τις εκδηλώσεις, στο σύνολό τους, η DFD
είναι η μεγαλύτερη δράση προβολής των Ανοιχτών Προτύπων σε τοπικό επίπεδο.</p>
	
	<p>Και η Ημέρα Ελευθερίας Εγγράφων συνεχίζει να διευρύνεται:
Τα προηγούμενα χρόνια, η Ημέρα Ελευθερίας Εγγράφων κατάφερε να εδραιώσει
την άποψη για τις κοινωνικές πτυχές των τεχνολογικών ορίων και ελευθεριών.
Ολοένα και περισσότερο, η Ημέρα Ελευθερίας Εγγράφων γίνεται μια ημέρα
για να στραφεί η προσοχή των πολιτικών σε τοπικό και παγκόσμιο επίπεδο.
Το 2015, διάφοροι οργανισμοί την Ημέρα Ελευθερίας Εγγράφων θα δημοσιεύσουν
και θα διαδώσουν πολιτικές δηλώσεις. Αν δεν βρίσκεστε κοντά ή δεν προλάβατε
κάποια εκδήλωση, προσέξτε το #DFD2015 στις ειδήσεις, στα ιστολόγια
και στα μέσα, συμμετάσχετε και βοηθήστε ώστε ο κόσμος να διασυνδέεται
ελεύθερα.</p>
	
	<p>Μπορείτε ακόμη να συμμετάσχετε: αυτήν την ημέρα προσκαλέστε φίλους
ή συναδέλφους για ένα ποτό ή έναν καφέ και ενημερώστε τους για τη διεθνή ημέρα
των Ανοιχτών Προτύπων και γιατί τα Ανοιχτά Πρότυπα είναι σημαντικά για εσάς -
και για όλους.</p>
	
		
	</body>

	<tags>
		<tag>front-page</tag>
		<tag content="Document Freedom Day">DFD</tag>
	</tags>
	


</html>




