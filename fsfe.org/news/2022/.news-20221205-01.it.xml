<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2022-12-05">
    <title>5 motivi dell'importanza del tuo contributo per la promozione del Software Libero</title>
    <body>
      <p>Il tuo sostegno e contributo per la promozione del Software Libero sono importanti per garantire il nostro lavoro continuo, garantire la nostra indipendenza, rafforzare la nostra società democratica, promuovere e attuare passi concreti verso la libertà del software, e rendere più facile da usare e sviluppare il Software Libero.</p>
    </body>
    <body-complete>
	<h1>5 motivi dell'importanza del tuo contributo per la promozione del Software Libero</h1>

	 <p>Il tuo sostegno e contributo per la promozione del Software Libero sono importanti per garantire il nostro lavoro continuo, garantire la nostra indipendenza, rafforzare la nostra società democratica, promuovere e attuare passi concreti verso la libertà del software, e rendere più facile da usare e sviluppare il Software Libero.</p>
	 
  <figure>
	  <img src="https://pics.fsfe.org/uploads/medium/2a/d7/3bd3e511fa6e9b6e1c3a8affa57d.jpg" alt="Stand della FSFE ad un evento"/> 
  </figure>

<h2>1. Il tuo coinvolgimento è ciò che ci fa andare avanti</h2>	
	<p>La spina dorsale del lavoro della Free Software Foundation Europe è una rete attiva di sostenitori e volontari del Software Libero che contribuiscono alla promozione e alla diffusione dei benefici del Software Libero in Europa.
  </p>
        <p>Il tuo contributo e il tuo impegno ci permettono di mantenere attive le nostre campagne, dare una mano al nostro team durante i nostri eventi e aiutare a creare uno stand. Queste azioni in tutta Europa stanno creando un movimento del Software Libero stabile e forte. Le nostre piccole azioni contribuiscono davvero a cambiare il mondo!
        </p>
        <p>Vuoi unirti a noi ma non sai da dove cominciare? Siamo convinti che troverai un modo per aiutarci che si adatti ai tuoi interessi e alle tue competenze. Ad esempio, puoi unirti alla nostra comunità ed essere un membro attivo di un gruppo locale, puoi mostrare la tua affiliazione e amore per il Software Libero indossando i nostri vestiti, o puoi spargere la voce in diversi eventi relativi al Software Libero e distribuire adesivi e volantini.
        </p>
       <p>Puoi aiutarci a correggere e tradurre i nostri messaggi e i nostri documenti nelle diverse lingue europee, aiutandoci a migliorare il nostro sito web. O sostenere il Software Libero nella tua comunità, nella tua amministrazione regionale, o nel tuo paese. <a href="/contribute/contribute.html">E puoi fare ancora di più!</a>
       </p>

	
	<h2>2. Il tuo supporto assicura la nostra indipendenza</h2> 
	
	<p>La Free Software Foundation Europe è un'organizzazione no-profit. Dipendiamo dai contributi finanziari delle singole persone che, come te, ci danno fiducia e sostengono il nostro lavoro. Infatti, oltre un terzo del nostro bilancio proviene da singole persone.
        </p>
        <p>Questo ci permette di essere indipendenti da governi e aziende e seguire solo ciò che è meglio per la libertà del software.
        </p>
        <p>Raggiungere il nostro <a href="https://my.fsfe.org/donate?referrer=/fsfe.org/index.html">obiettivo di raccolta fondi</a> di 212.000 € entro il 12 febbraio 2023 ci permetterà di essere in grado di continuare il nostro approccio a lungo termine, che è fondamentale per abolire le barriere all'adozione del <a href="/freesoftware/freesoftware.html">Software Libero</a>, ad esempio stabilendo il diritto di installare qualsiasi software su qualsiasi dispositivo.
	</p>
	<p>Nel nostro <a href="/about/transparency-commitment.html">impegno alla transparenza</a>, puoi trovare maggiori informazioni sulla FSFE e dove sono destinate le tue donazioni.
	</p>
	
	<h2>3. Puoi contribuire a rafforzare la nostra società</h2>
	<p>Il tuo sostegno ci permette di condurre diverse attività e campagne che stanno aumentando la consapevolezza sui vantaggi del Software Libero. Promuoviamo la programmazione e la sperimentazione con il Software Libero tra bambini e adolescenti, indipendentemente dalla loro capacità o disabilità, identità di genere, sesso, razza, religione o orientamento sessuale. Forniamo quindi alle nuove generazioni le competenze per costruire una società più democratica e trasparente, dove gli utenti hanno il pieno controllo dei loro dispositivi e delle loro tecnologie.
        </p>
        <p>Grazie al tuo contributo, possiamo fornire risorse per consentire a tutti di promuovere ulteriormente il Software Libero in Europa. Siamo in grado di partecipare a varie conferenze, organizzare attività e workshop, e creare contenuti e materiali per diffondere il messaggio.</p>
	<p>Scoprì di più a riguardo delle nostre <a href="/activities/awareness.html">attività sulla consapevolezza pubblica</a>.
	</p>
	
	<h2>4. Puoi aiutare a promuovere e implementare il Software Libero</h2>
	<p>Il nostro team comprende esperti politici che lavorano con responsabili politici e enti pubblici in Europa, dagli amministratori locali ai responsabili delle decisioni dell'UE. La nostra indipendenza finanziaria ci permette di fornire un'analisi approfondita su diversi argomenti e problematiche, permettendoci di essere coinvolti nei processi politici o facendo campagne verso l'implementazione del Software Libero, e anche di criticare i responsabili delle decisioni, se necessario.
	</p>
	<p>Il tuo supporto ci permette di creare campagne come <a href="/publiccode.eu/">"Denaro pubblico? Codice pubblico!</a>",
	per sostenere l'utilizzo del Software Libero nelle pubbliche amministrazioni, e di promuovere esempi di pratiche ottimali.
	</p>
	
	<h2>5. Puoi contribuire a far diventare più semplice l'uso e lo sviluppo del Software Libero</h2>
	<p>Stiamo lavorando continuamente per rendere più facilmente comprensibili argomenti difficili, come l'uso del Software Libero, o come aiutare le persone a eseguire il Software Libero sui loro dispositivi.
	</p>
	<p>L'educazione è un pilastro fondamentale del nostro lavoro, da una “Giornata dell'educazione legale” alle attività per le giovani generazioni, ad esempio con il
	<a href="/activities/ada-zangemann/index.html">libro per bambini</a>
	e il concorso <a href="/activities/yh4f/index.html">Youth Hacking 4 Freedom</a>. Supportiamo anche diversi sviluppatori di Software Libero con <a href="/activities/ngi/ngi.html">Nuova Generazione Internet Zero</a>, aiutando progetti europei con le proprie esigenze tecniche, legali e di licenza.
	</p>
	<p>Se vuoi conoscere più a fondo le nostre attività e le nostre campagne, e avere una più profonda comprensione del nostro lavoro durante lo scorso anno, leggi il nostro resoconto annuale sulla <a href="/news/2022/news-20220928-01.html">Libertà del Software 2022</a>. 
	</p>
	
</body-complete>
    <image url="https://pics.fsfe.org/uploads/medium/2a/d7/3bd3e511fa6e9b6e1c3a8affa57d.jpg" alt="Stand della FSFE ad un evento"/>
    <link>/news/2022/news-20221205-01.html</link>
    <tags>
  <tag key="front-page"/>
</tags>
    <discussion href="/community.fsfe.org/t/946"/>
  </news>
</newsset>
