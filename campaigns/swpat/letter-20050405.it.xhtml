<?xml version="1.0" encoding="UTF-8" ?>

<html>
  <version>1</version>

  <head>
    <title>
      I brevetti software minacciano gli standard finanziari internazionali
    </title>
  </head>

  <body>

      <center><h1>Brevetti software in Europa</h1>
          [<a href="/campaigns/swpat/swpat.html">Introduzione</a> | <a
              href="/campaigns/swpat/background.html">Background</a> | <a 
              href="/campaigns/swpat/status.html">Stato attuale</a> | <a
              href="/campaigns/swpat/documents.html">Ulteriori letture</a> ]
      </center>

      <br />

      <center> Lettera aperta
                      [<a href="/campaigns/swpat/letter-20040510.html">2004-05-10</a>] 
                      [<a href="/campaigns/swpat/letter-20040531.html">2004-05-31</a>]
                      [<a href="/campaigns/swpat/letter-20040706.html">2004-07-06</a>]
                      [<a href="/campaigns/swpat/letter-20040802.html">2004-08-02</a>]
                      [<a href="/campaigns/swpat/letter-20040906.html">2004-09-06</a>]
                      [<a href="/campaigns/swpat/letter-20041004.html">2004-10-04</a>]
                      [<a href="/campaigns/swpat/letter-20041101.html">2004-11-01</a>]
                      [<a href="/campaigns/swpat/letter-20041206.html">2004-12-06</a>]
                      [<a href="/campaigns/swpat/letter-20050103.html">2005-01-03</a>]
                      [<a href="/campaigns/swpat/letter-20050207.html">2005-02-07</a>]
                      [<a href="/campaigns/swpat/letter-20050307.html">2005-03-07</a>]
		      [2005-04-05]
		      [<a href="/campaigns/swpat/letter-20050502.html">2005-05-02</a>]
		      [<a href="/campaigns/swpat/letter-20050606.html">2005-06-06</a>]
      </center>
    <h2>I brevetti software minacciano gli standard finanziari internazionali</h2>
  
    <h3>7 Aprile 2005</h3>
  
    <p>
      La European Information &amp; Communications Technology Industry
        Association (EICTA) raggruppa 32 associazioni di imprese del
        settore ICT di 24 paesi europei, oltre a 48 imprese aderenti.
        La EICTA rappresenta più di 10.000 imprese europee, più
        di 2 milioni di lavoratori e più di 200 miliardi di reddito.
        L'associazione è forte sostenitrice della monopolizzazione
        delle idee nel campo del software. Il presidente di EICTA,
        Rudy Provoost, proviene dalla Philips Consumer Electronics,
        dove è Senior Vice President e Amministratore Delegato.

    </p>

    <p>Egregio Sig. Provoost,</p>

    <p>
      il Consiglio Europeo e la Commissione Europea spingono per
      l'introduzione dei brevetti software in Europa, con modalità che fanno
      temere per la solidità delle radici democratiche delle istituzioni
      europee.
    </p>

    <p>
      La sua associazione, la European Information &amp; Communications Technology
      Industry Association (EICTA), ha sostenuto fermamente questo orientamento
      in passato, sostenendo l'argomentazione che "dobbiamo poter proteggere
      le nostre innovazioni".
    </p>

    <p>
      Siamo pienamente d'accordo con questa necessità, ma se lei crede che i
      brevetti software aiutino a proteggere l'innovazione, forse non è bene
      informato. Conseguenza dei brevetti software non è la protezione
      dell'innovazione, ma il suo arresto, come sottolineato da Bill Gates nel
      1991 in un documento interno alla Microsoft:
    </p>

    <p>
      "Se la gente avesse capito come ottenere brevetti quando la maggior
      parte delle idee di oggi sono state concepite e li avesse ottenuti,
      oggi l'industria sarebbe completamente bloccata"
    </p>

    <p>
      Questa posizione mostra che i brevetti sul software sono inevitabilmente
      dei monopoli sulle idee astratte.
    </p>

    <p>
      Così, se Pitagora avesse scoperto il suo teorema al giorno d'oggi, in un
      regime di brevetti software, gli sarebbe sicuramente stato riconosciuto
      un monopolio legale su di esso, che lo avrebbe messo in grado di poter
      scegliere arbitrariamente le condizioni a cui gli altri possono usare la
      sua idea.
    </p>

    <p>
      Il software di norma incorpora letteralmente migliaia di idee astratte:
      in un regime di brevetti software, ognuna di queste sarebbe
      monopolizzabile e costituirebbe un limite invalicabile per i
      concorrenti. Ecco perché Bill Gates ha detto anche:
    </p>

    <p>
      "Una nuova impresa che non detiene brevetti propri sarà obbligata a
      pagare qualsiasi prezzo che i giganti del settore decideranno di
      imporre. Questo prezzo potrebbe essere alto: le imprese presenti sul
      mercato hanno tutto l'interesse ad escludere nuovi concorrenti"
    </p>
    
    <p>
      In altre parole: i brevetti software sono uno strumento
      anti-concorrenziale, che rappresenta un peso per l'innovazione, un
      ostacolo la cui altezza può essere regolata a piacere per far inciampare
      imprese già affermate, come la Philips, ma anche nuovi innovatori.
    </p>
    
    
    <p>
      Nelle nostre precedenti lettere aperte abbiamo spiegato che i brevetti
      software hanno un costo in termini di posti di lavoro e di forza
      economica dell'Europa. Oggi vorremmo sottolineare come questi
      rappresentino una minaccia per gli standard internazionali di
      rendicontazione finanziaria (International Financial Reporting
      Standards, IFRS) [1]: tutte le idee su cui si basano questi standard
      vengono implementate sotto forma di software, quindi risulterebbero
      brevettabili. Gli effetti riguarderebbero tutte le imprese europee
      quotate in borsa, che dal 2002 sono soggette all'adozione degli IFRS.
    </p>
    
    
    <p>
      Se controlla nel database dell'ufficio brevetti e marchi statunitense
      (USPTO), scoprirà che esistono già centinaia di brevetti su idee software
      che hanno a che fare con espressioni come "contabilità" o "rendiconto
      finanziario". Uno di questi riguarda un sistema "per la pianificazione e
      le decisioni finanziarie" [2], ed è detenuto dalla American Express
      Financial Corporation (Amex), un'impresa che conosciamo bene per la sua
      attività nel campo delle carte di credito, meno per quella nel software
      innovativo.
    </p>
    
    
    <p>
      Se in Europa venissero legalizzati i brevetti software, l'Amex potrebbe
      scegliere arbitrariamente quale azienda produttrice di software sarebbe
      autorizzata a implementare gli IFRS, o altri standard simili.
      Ovviamente stiamo ipotizzando che nessuno dei concorrenti di Amex abbia
      interesse a bloccare questa strategia e usi un suo brevetto su un'altra
      idea per bloccare lo sviluppo.
    </p>
    
    
    <p>
      Inoltre, visto che i sistemi informatici hanno molte componenti in
      comune, e visto che i metodi per rendere sicuro un sistema sono
      limitati, il software sviluppato in un regime di brevetti sarebbe
      tendenzialmente meno sicuro.
    </p>
    
    
    <p>
      Gli europei spesso guardano agli Stati Uniti per avere consigli in campo
      economico; questa volta, l'Amministratore Delegato di Computer
      Associates, John Swainson, ha dato un messaggio molto chiaro: l'Europa
      farebbe bene a non introdurre i brevetti software [3].
    </p>
    
    
    <p>
      Il diritto d'autore rappresenta un mezzo di tutela molto efficace per il
      software, ma per tutelare un'innovazione usando il diritto d'autore è
      necessario prima realizzarla, cosa che non avviene necessariamente per
      quanto riguarda i brevetti. Ecco perché speriamo che l'EICTA si opponga
      all'introduzione dei brevetti software: "dobbiamo poter proteggere le
      nostre innovazioni".
    </p>

    <p>Cordiali Saluti</p>
    <p>
      <a href="/about/people/greve/">Georg Greve</a><br />
      Presidente<br />
      Free Software Foundation Europe (FSFE)<br />
      <a href="/">fsfe.org</a>
    </p>

<p class="footnote">[1] <code class="footnote">
<a href="http://en.wikipedia.org/wiki/Ifrs">http://en.wikipedia.org/wiki/Ifrs</a>
</code></p>

<p class="footnote">[2] <code class="footnote">
<A HREF="http://patft.uspto.gov/netacgi/nph-Parser?Sect1=PTO2&amp;Sect2=HITOFF&amp;p=1&amp;u=/netahtml/search-bool.html&amp;r=7&amp;f=G&amp;l=50&amp;co1=AND&amp;d=ptxt&amp;s1='accounting+standards'&amp;OS=%22accounting+standards%22&amp;RS=%22accounting+standards%22">US Patent 6,430,542: Computer-implemented program for financial planning and advice system</A>
</code></p>

<p class="footnote">[3] <code class="footnote">
<a href="http://www.ftd.de/tm/it/1110009214683.html?nv&#61;sl">http://www.ftd.de/tm/it/1110009214683.html?nv&#61;sl</a>
</code></p>

  </body>
</html>

<!--
Local Variables: ***
mode: xml ***
End: ***
-->
