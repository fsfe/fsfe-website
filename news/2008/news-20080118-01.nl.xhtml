<?xml version="1.0" encoding="UTF-8"?>

<html>

  <head>
    <title>
      FSFE - Nieuws - NLnet blijft FSFE's Freedom Task Force steunen
    </title>
  </head>

  <body>
    <h1>NLnet blijft FSFE's Freedom Task Force steunen</h1>

    <p>
      FSFE's Freedom Task Force werd in november 2006 gelanceerd om
      individuen, projecten en bedrijven te helpen met Vrije
      Softwarelicentiëring. De opstartfase van de FTF werd mogelijk
      gemaakt door de steun van de Nederlandse filantropische 
      organisatie "stichting NLnet". Dankzij de steun van NLnet kreeg
      de FTF de mogelijkheid om cursussen te geven en advies te
      verstrekken. We konden daardoor ook in samenwerking met 
      gpl-violations.org licentieovertredingen in de Europese regio
      aanpakken. De FTF heeft ook netwerken opgericht van juridische en
      technische specialisten om een samenwerking te organiseren tussen
      advocaten, projecten en bedrijven die vragen hebben over 
      licenties. Vandaag, na meer dan twaalf maanden ononderbroken 
      groei, geeft MLnet voor een tweede keer financiële steun aan dit
      innovatief juridisch project.
    </p>

    <p>
      "De volgende twaalf maanden zullen erg boeiend worden voor de FTF
      en Vrije Software in het algemeen," zegt Shane Coughlan,
      FTF-coördinator. "De Europese anti-trustzaak tegen Microsoft werd
      onlangs beëindigd, het aantal advocaten die vertrouwd zijn met
      Vrije Software neemt toe en het gebruik van Vrije Software groeit
      snel. Vrije Software is niet langer een alternatief, het wordt de
      norm. De FTF wil er mee voor zorgen dat het gebruiken en verdelen
      van deze veelgebruikte technologie zo eenvoudig mogelijk kan
      blijven verlopen. Wij willen daarvoor de nodige kennis helpen
      ontwikkelen, mensen opleiden, de juiste personen bij elkaar 
      brengen en oplossingen zoeken voor problemen die de kop opsteken.
      Ik geloof dat we dankzij de steun van MLnet een leidinggevende rol
      behouden voor het toepassen van goede praktijken rond Europese
      Vrije Softwarelicentiëring."
    </p>

    <p>
      "Wij beschouwen het gebruiksvriendelijk juridisch netwerk achter
      de ontwikkeling van Vrije Software als één van de belangrijke
      verwezenlijkingen die tevens een sterke stimulans kan geven aan 
      constante innovatie," zegt Michiel Leenaars de NLnet manager voor
      strategie. "Zoals vaak met kleine lettertjes vraagt het wel wat
      werk alle mogelijkheden ervan te begrijpen. De Freedom Task Force
      vergroot het bewustzijn hierover en bouwt over heel Europa een
      gespecialiseerd netwerk uit."
    </p>

    <p>
      "Het juridisch en het technologisch netwerk omvatten vandaag 
      zestien Europese landen, ze hebben meer dan zeventig leden en 
      onderhouden contacten met de VS, Canada, Australië, Zuid-Korea en
      Taiwan. De FTF geeft cursussen in Zwitserland samen met Digicomp,
      in Zweden samen met de Internet Academy en in Nederland samen met 
      ATComputing. We hebben een deel van de Vrije Softwaregemeenschap
      kunnen omschrijven dat nog verder ontwikkeld moet worden en zijn
      vastbesloten om een zo breed mogelijk publiek uit heel Europa een
      gedegen kennis over licenties bij te brengen," zegt Shane 
      Coughlan. "Ik kan u verzekeren dat de FTF kwaliteitsvolle 
      ondersteuning zal blijven aanbieden aan zowel commerciële als
      niet-commerciële spelers." 
    </p>

    <p>
      Dankzij de steun van NLnet kan de FTF haar juridisch en haar
      technologische netwerk verder uitbouwen over heel Europa om zo
      individuen, projecten en bedrijven een betere kennis over Vrije
      Softwarelicenties te bezorgen. De cursussen die de FTF momenteel
      al geeft zullen verder uitgebreid worden naar Duitsland, Italië en
      het VK.
    </p>

    <p>
      "En dit is nog maar het begin," besluit Shane Coughlan, FTF 
      Coördinator.
    </p>

    <p>
      U vindt meer informatie over de Freedom Task Force via<a 
      href="http://www.fsfeurope.org/ftf/" title="Freedom Task Force">
      http://www.fsfeurope.org/ftf/</a>
      <br />
      U kan de Freedom Task Force e-mailen via ftf at fsfeurope.org</p>

    <p>About the Free Software Foundation Europe:</p>
    
    <p>De Free Software Foundation Europe:</p>

    <p class="aboutfsfe">
      De Free Software Foundation Europe (FSFE) is een 
      niet-gouvernementele, non-profit organisatie die actief is in
      verschillende Europese landen en betrokken is bij veel globale
      activiteiten. De toegang tot software bepaalt je deelname aan de
      digitale samenleving. Om iedereen gelijke kansen te geven in het
      informatietijdperk en om tevens een vrije concurrentie mogelijk te
      houden, werkt de FSFE aan de vooruitgang en de promotie van Vrije
      Software gedefiniëerd met de vrijheden om de software te
      gebruikten, te bestuderen, te verbeteren en te kopiëren. De FSFE
      werd opgericht in 2001 om het bewustzijn voor deze zaken te    
      vergroten, om Vrije Software politiek en juridisch veilig te
      stellen en om mensen te ondersteunen bij het ontwikkelen van Vrije
      Software.<br  />
      <br />
      http://fsfeurope.org
    </p>

    <p>Contact:</p>
    <address>
      U kan de FSFE centrale bereiken vanuit:<br />
      België:      +32 2 747 03 57<br />
      Duitsland:   +49 700 373 38 76 73<br />
      Zweden:      +46 31 7802160<br />
      Zwitserland: +41 43 500 03 66<br />
      VK:          +44 29 200 08 17 7<br />
    </address>

    <address>
    Shane Coughlan, FTF Coördinator,  FSFE extensie: 408
    </address>
    <address>
     Joachim Jakobs, Media Relations,  FSFE extensie: 404<br />
                                             mobiel: +49-179-6919565
    </address>
    <address>
    Extra informatie: <a href="http://fsfeurope.org">http://fsfeurope.org</a>
    </address>
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
