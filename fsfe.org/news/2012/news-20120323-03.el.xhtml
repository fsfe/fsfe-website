<?xml version="1.0" encoding="UTF-8"?>
<html newsdate="2012-03-23">
  <version>0</version>
  <head>
    <title>DFD 2012 Εκδηλώσεις </title>
  </head>
  <body>
    <h2>
Περισσότερες από 30 εκδηλώσεις ήδη καταχωρίσθηκαν σε Νότια Αμερική, Αφρική,
Ευρώπη, Ασία και Ωκεανία
    </h2>
    <p>
Η φετινή DFD πλησιάζει με ταχύτητα και ήδη μπορούμε να πούμε ότι θα έχουμε
μια καλή χρονιά: Περισσότερες από 30 εκδηλώσεις έχουν καταγραφεί σε Νότια 
Αμερική, Αφρική, Ευρώπη, Ασία και Ωκεανία. Ωστόσο, και εμείς και εσείς θα 
μπορούσαμε να γίνουμε ακόμη καλύτεροι και υπάρχει ακόμη χρόνος να 
καταχωρίσετε και να διοργανώσετε μία εκδήλωση. Η Βόρεια Αμερική, η Αφρική,
η Ωκεανία και η Ασία χρειάζονται απεγνωσμένα περισσότερες εκδηλώσεις. Επίσης,
ενώ η Κεντρική Ευρώπη έχει πολύ καλή κάλυψη, το δυτικό, ανατολικό και βόρειο
τμήμα της Ευρώπης θα μπορούσαν να έχουν επιπλέον εκδηλώσεις. Για να 
διοργανώσετε μια εκδήλωση μπορείτε να συλλέξετε ιδέες από τις τονισμένες
εκδηλώσεις παρακάτω ή ρίξτε μια ματιά στη 
<a href="http://documentfreedom.org/2012/events/events.en.html">σελίδα των
εκδηλώσεων</a>.
    </p>
    <h2>DFD ημερίδα στο Ευρωπαϊκό Κοινοβούλιο</h2>
    <p>
Η κοινοβουλευτική ομάδα Greens/EFA διοργανώνει ημερίδα για την DFD
με ομιλητές από Ευρωπαϊκή Επιτροπή, FSFE, April, Calibre, Communia και
Bookeen στις 28 Μαρτίου. Η ημερίδα θα επικεντρωθεί στα Ανοιχτά Πρότυπα
στην αγορά των ηλεκτρονικών βιβλίων (e-book market).
    </p>
    <h2>DFD βραβεία</h2>
    <p>
Στις 26 Μαρτίου, το FSFE θα βραβεύσει την Σλοβακική Επιτροπή για την
Προτυποποίηση Πληροφοριακών Συστημάτων στη Δημόσια Διοίκηση για την
αναγνώριση της υιοθέτησης των Ανοιχτών Προτύπων στο σύνολο της Σλοβακικής
δημόσιας διοίκησης. Στις 31 Μαρτίου, ο δήμος του Arezzo, Ιταλία θα βραβευτεί
από το FSFE για την υιοθέτηση Ανοιχτών Προτύπων στις υπηρεσίες του δήμου και
στην επικοινωνία με τους πολίτες.
</p>
    <h2>Πάρτι εγκατάστασης λογισμικού</h2>
    <p>
Πολλές εκδηλώσεις περιλαμβάνουν πάρτι εγκατάστασης του LibreOffice. Θα
συνιστούσαμε σε όλους τους διοργανωτές εκδηλώσεων να έχουν διαθέσιμα
μέσα εγκατάστασης για GNU/Linux και LibreOffice μαζί με τεχνική υποστήριξη.
Ωστόσο, αν η εκδήλωση στην οποία σχεδιάζετε να παραστείτε δεν περιλαμβάνει
πάρτι εγκατάστασης, μπορείτε πάντα να ζητήσετε από κάποιον από τους
συμμετέχοντες που χρησιμοποιεί Ελεύθερο Λογισμικό, βοήθεια με την
εγκατάσταση: Συνήθως πρόκειται για πραγματικά ευχάριστα άτομα.
</p>
    <h2>Άλλες πιθανές δραστηριότητες</h2>
    <p>
Είναι επίσης πιθανό να αναρτήσετε αφίσες στην πόλη σας, να μοιράσετε υλικό
για τα Ανοιχτά Πρότυπα στην τοπική σας βιβλιοθήκη ή στο σχολείο, να δώσετε
ομιλίες για τα Ανοιχτά Πρότυπα και το Ελεύθερο Λογισμικό, να γράψετε ένα
άρθρο για την DFD σε μια τοπική εφημερίδα ή απλά να υποστηρίξετε την DFD 
συμμετέχοντας σε μια εκδήλωση.
</p>
    <p>
Αν έχετε μια καλή ιδέα για το τι να διοργανώσετε στην DFD, επικοινωνήστε με
<a href="http://documentfreedom.org/contact.en.html">την ομάδα DFD</a> και
θα προσφέρουμε συμβουλές, περιορισμένη χρηματοδοτική υποστήριξη και θα
προσθέσουμε την εκδήλωσή σας στη λίστα.
</p>
  </body>
  <tags>
    <tag key="front-page"/>
    <tag key="dfd"/>
  </tags>
</html>
