<?xml version="1.0" encoding="utf-8"?>
<html newsdate="2010-05-10">
  <version>1</version>

  <head>
    <title>Το Ευρωπαϊκό Ίδρυμα Ελεύθερου Λογισμικού λαμβάνει το Μετάλλιο Theodor Heuss</title>
  </head>
  <body>

    <h1>Το Ευρωπαϊκό Ίδρυμα Ελεύθερου Λογισμικού λαμβάνει το Μετάλλιο Theodor Heuss</h1>
    
    <h2>«Για την υπεύθυνη δράση για έναν σωστό και δίκαιο ψηφιακό κόσμο»</h2>
    
    <p>
      Το Ευρωπαϊκό Ίδρυμα Ελεύθερου Λογισμικού (Free Software Foundation Europe, FSFE) έλαβε το Σάββατο το 
      <a href="http://www.theodor-heuss-stiftung.de">Μετάλλιο Theodor Heuss</a> σε αναγνώριση της εργασίας του
      για την ελευθερία στην κοινωνία της πληροφορίας. Το μετάλλιο απονέμεται μια φορά το χρόνο στη Στουτγάρδη
      από μια μη-ακτιβιστική οργάνωση που φέρει το όνομα του πρώτου προέδρου της Δυτ. Γερμανίας. 
    </p>

    <p>
      «Δεν θα κερδίσουμε την ελευθερία μας στην κοινωνία της πληροφορίας χωρίς προσπάθεια»,
      δηλώνει ο Karsten Gerloff, Πρόεδρος του FSFE. «Το λογισμικό είναι ένα κεντρικό εργαλείο 
      για την κοινωνία μας. Σκοπεύουμε να καταστήσουμε βέβαιο ότι εμείς οι ίδιοι ελέγχουμε
      αυτό το εργαλείο, ώστε να μπορούμε να το προσαρμόζουμε στις ανάγκες μας». 
    </p>

    <p>
      Ο Ludwig Theodor Heuss, πρόεδρος του Ιδρύματος Heuss, υπογράμμισε το γεγονός
      ότι το λογισμικό είναι μια πολιτισμική τεχνική. «Το Ευρωπαϊκό Ίδρυμα Ελεύθερου Λογισμικού
      έχει μια εξαιρετικά αξιόλογη συνεισφορά στην προσπάθεια για να θεμελιωθεί ένα νέο πλαίσιο
      για την ψηφιακή ελευθερία με τη χρήση Ελεύθερου Λογισμικού». 
    </p>

    <p>
      Από την ίδρυσή του το 2001, το FSFE εργάζεται για να δώσει τον έλεγχο του λογισμικού στα
      χέρια του καθενός. «Αυτή η βράβευση αποτελεί για μας ξεχωριστή αναγνώριση της δουλειάς μας
      και μια τεράστια ενθάρρυνση για να πιέσουμε ακόμη περισσότερο για τα συμφέροντα των χρηστών
      και των προγραμματιστών», λέει ο Gerloff. «Για αυτό, θα χρειαστούμε 
      <a href="/contribute">πολλή υποστήριξη από πολλά άτομα</a>». 
    </p>

    <p>
      Κατά τη διάρκεια της τελετής στη Στουτγάρδη ένα ευρύ φάσμα εξεχουσών 
      προσωπικοτήτων από την πολιτική και τις επιχειρήσεις ήταν παρόντες.
      Ανάμεσά τους ο πρώην πρόεδρος της Γερμανίας Richard von Weizsäcker 
      και η Sabine Leutheusser-Schnarrenberger, υπουργός δικαιοσύνης.
      Στην ομιλία του, ο Ludwig Heuss αναφέρθηκε σε οργανισμούς όπως το
      FSFE ως «τη μαγιά στη ζύμη της κοινωνίας». 
    </p> 

  </body>
<translator> </translator>
</html><!--
Local Variables: ***
mode: xml ***
End: ***
-->
