<?xml version="1.0" encoding="UTF-8"?>
<html newsdate="2021-05-06">
<version>1</version>

<head>

  
    <title>Telecommunicatiehervorming in Oostenrijk: consumenten moeten voordeel hebben van Routervrijheid</title>
</head>

<body>

<h1>Telecommunicatiehervorming in Oostenrijk: consumenten moeten voordeel hebben van Routervrijheid</h1>

<p>
Oostenrijk is zijn telecommunicatiewet aan het hervormen om er de nieuwe Europese richtlijnen met betrekking tot elektronische communicatie in op te nemen. De Oostenrijkse regering heeft nu een unieke kans om Routervrijheid op wetgevingsniveau vast te leggen om de consument en de markt te beschermen. 
</p>

<p> Het zou vanzelfsprekend moeten zijn dat iedereen in vrijheid een router en modem naar keuze kan kiezen 
en gebruiken voor een internetverbinding, zoals men dat ook doet met smartphones en andere apparaten. <a 
href="/activities/routers/">Routervrijheid</a> verwijst naar 
het recht dat consumenten van een internetprovider (ISP) hebben om een eigen modem en router te kiezen en 
te gebruiken in plaats van de apparatuur die door de ISP wordt geleverd. Dit recht is in de EU 
geconsolideerd door de <a 
href="https://eur-lex.europa.eu/legal-content/NL/TXT/?uri=uriserv%3AOJ.L_.2015.310.01.0001.01.ENG">Netneutraliteitsrichtlijn</a>. 
Als onderdeel van een grote hervorming van de telecommunicatiesector in Europa (de EECC-richtlijn) worden 
echter nieuwe regels ingevoerd die een negatieve invloed kunnen hebben op Routervrijheid omdat zij van 
invloed zijn op de status van routers die worden beschouwd als eindapparatuur.  </p>

<p>
<a href="/news/2020/news-20200601-01.html">Net als andere Europese landen</a> is Oostenrijk bezig met de hervorming van de telecommunicatiesector. De Oostenrijkse regering heeft het <a href="https://www.parlament.gv.at/PAKT/VHG/XXVII/ME/ME_00082/index.shtml">ontwerp</a> (Duits) van de nieuwe telecommunicatiewet (TKG) voorgesteld met bepalingen die van invloed zijn op de mogelijkheid voor consumenten om hun eigen apparaat te gebruiken om verbinding te maken met internet. Oostenrijk heeft met deze hervorming een unieke kans om de rechten van de consument te versterken door Routervrijheid op wetgevingsniveau te garanderen en zo een open markt te bevorderen.</p>


<h2>Routervrijheid en consumentenrechten: een perfecte combinatie</h2>

<p>
Routers en modems zijn de poortwachters van de meeste online-activiteiten. Consumenten moeten een apparaat kunnen kiezen dat hen in staat stelt beveiligings- en gegevensbeschermingsfuncties te gebruiken die aan hun eisen voldoen. De meeste ISP's bieden slechts een paar modellen routers aan. Dit brengt risico's met zich mee voor de vrijheid en veiligheid van hun consumenten. Als er bijvoorbeeld grote problemen of veiligheidslekken opduiken dan zou een enorm aantal gebruikers in één keer worden getroffen. Het gebrek aan Routervrijheid brengt de privacy van de consument en de veiligheid van de meest gevoelige persoonsgegevens in het gedrang.  
</p>

<p>
Anderzijds vermindert Routervrijheid de kans dat de routermarkt wordt gedomineerd door slechts één of enkele producten of fabrikanten. Daarom wordt alleen met Routervrijheid de digitale soevereiniteit van de consument naar behoren gewaarborgd en blijft de markt open voor alle fabrikanten.
</p>

<figure>
      <img src="https://pics.fsfe.org/uploads/big/a166c1218e99097a3c85e942dd7253fc.png" alt="Routervrijheid"/> 
      <figcaption>Enkele van de belangrijkste voordelen van Routervrijheid.</figcaption>
</figure>

<h3>Routervrijheid is in gevaar</h3>

<p>
De FSFE en de Oostenrijkse organisatie <a href="https://epicenter.works/">epicenter.works</a> dringen er bij de Oostenrijkse regering op aan om Routervrijheid als standaard op te nemen in de telecomwet. De IT-veiligheid, privacy en gegevensbescherming van de consument mogen niet worden ingeruild voor de commerciële praktijken van ISPs. Routervrijheid zou moeten worden geconsolideerd in de herziene tekst.</p>

<p>
Zoals <a href="https://epicenter.works/document/3122">gerapporteerd door epicenter.works</a> in februari 2021 (Duits), zal in het voorstel van de nieuwe Oostenrijkse TKG de beslissing over Routervrijheid volledig worden gedelegeerd aan de <a href="https://www.rtr.at">nationale regelgevende dienst (RTR)</a> in plaats van dit recht te consolideren in de wetstekst. In extreme gevallen zou dit kunnen leiden tot <a href="/news/2020/news-20200601-01.html">regels</a> die het recht van consumenten om hun eigen apparatuur te gebruiken volledig zouden kunnen blokkeren.
</p>

<p>
Landen als Duitsland, Italië en Nederland hebben de afgelopen jaren wetten aangenomen die Routervrijheid afdwingen. In het kader van de EU-telecommunicatiehervorming heeft <a href="/news/2021/news-20210505-01.html">Griekenland</a> onlangs voorlopig gekozen voor Routervrijheid, waarbij de regelgever het voorstelt als standaardkeuze.
</p>


<h3>Hoe mensen kunnen helpen Routervrijheid te beschermen</h3>

<p>
Het engagement van consumenten is van fundamenteel belang voor de bescherming van de Routervrijheid in Oostenrijk en de EU. De FSFE heeft een <a href="/news/2021/news-20210330-01.html">Activiteitenpakket</a> samengesteld voor individuen en organisaties die willen communiceren met de regelgevers en beleidsmakers van hun land en een standpunt over Routervrijheid in willen nemen. Daarnaast willen we meer weten over consumentenervaringen met Routervrijheid in Oostenrijk zodat we de problemen onder de aandacht van beleidsmakers kunnen brengen. Neem deel aan de <a href="https://survey.fsfe.org/index.php/628449">Routervrijheid-enquête</a>. Het duurt maar een paar minuten!
</p>

</body>

<tags>
  <tag key="front-page"/>
  <tag key="routers">Routervrijheid</tag>
</tags>


<image url="https://pics.fsfe.org/uploads/medium/d10bd613892478266b4e30285ddfd41d.jpg"/>
<translator>André Ockers</translator>
</html>

