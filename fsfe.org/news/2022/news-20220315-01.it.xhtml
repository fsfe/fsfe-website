<?xml version="1.0" encoding="UTF-8"?>
<html newsdate="2022-03-15">
<version>1</version>

<head>
  <title>Germania, 100 giorni del nuovo governo: nemmeno uno per il Software Libero</title>
</head>

<body>


  <h1>Germania, 100 giorni del nuovo governo: nemmeno uno per il Software Libero</h1>

 <p>Alla fine della settimana, il nuovo governo di coalizione tedesco sarà stato in 
 carica per 100 giorni. L'accordo di governo contiene dichiarazioni 
 ambiziose sull'utilizzo del Software Libero (conosciuto anche come Open 
 Source), ma ad oggi non è stato fatto nulla. Al contrario: le 
 dipendenze verranno ulteriormente consolidate.</p> 


<p>
Appena 100 giorni fa, il nuovo governo si è prefissato di portare 
finalmente avanti la digitalizzazione della Germania. Fortunatamente 
l'utilizzo del Software Libero gioca un ruolo importante. La FSFE ha 
richiesto da molto tempo: "Denaro pubblico? Codice pubblico!", e ora 
un'implementazione di questo principio sembra finalmente tangibile.</p>
 
 
 <figure>
<img src="https://pics.fsfe.org/uploads/medium/6c8d43ffc1013f647affa17d8f0929d5.jpg" alt="Immagine che mostra una casa costruita con codice binario"/> 
<figcaption>pieno controllo digitale</figcaption>
 </figure>
 
<p>Il Software Libero dà ad ognuno il diritto di usare, studiare, 
condividere e migliorare le applicazioni per qualsiasi scopo. Avere 
queste libertà significa che applicazioni simili non devono essere 
programmate da zero ogni volta e, grazie alla trasparenza dei processi, 
altri non devono reinventare la ruota. Per progetti ampi, possono essere 
condivise la competenza e i costi, e le applicazioni pagate con denaro 
pubblico sono disponibili a tutti. Questo promuove l'innovazione e fa 
risparmiare denaro nel medio e lungo termine. Le dipendenze dai 
fornitori sono minimizzate e le problematiche di sicurezza possono 
essere sistemate in modo più semplice.</p>
 
<blockquote><em>Alexander Sander, consulente delle policy della FSFE, spiega: «Anche 
se sono ovvi i benefici del Software Libero e sono anche riconosciuti 
nell'accordo di coalizione, il nuovo governo ha mostrato fin ora solo 
una lampante inattività e il consolidamento dello stato di fatto. Invece 
di fornire finalmente un "cloud Software Libero" per le amministrazioni, 
il nuovo governo si baserà nuovamente su costose applicazioni 
proprietarie. Tutto ciò è incomprensibile».</em></blockquote>
 
<p>SAP e Arvato, ad esempio, vogliono offrire prodotti Microsoft alle 
amministrazioni tedesche e il nuovo governo è aperto a queste soluzioni. 
La strategia cloud basata su "interfacce aperte così come stringenti 
requisiti di sicurezza e trasparenza", che era menzionata anche 
nell'accordo di coalizione, si sta quindi andando sempre più lontano.</p> 

<p>A parte il vago annuncio di Franziska Brantner, la segretaria di stato 
del ministro dell'economia e della protezione dell'ambiente, "di 
promuovere le tecnologie open source dal 2022 in avanti", ad oggi non è 
stato fatto nulla. Rimane non chiaro che badget sia disponibile per 
questa attività, né come queste tecnologie verranno identificate e 
promosse, e di come i soggetti interessati si inseriranno nel processo, 
in modo particolare la società civile.</p>

<p>Il ministro degli interni, Nancy Faeser, che si suppone debba dare un 
impulso alla tematica della digitalizzazione delle amministrazioni, 
finora non si è espressa, così come anche il cancelliere. Anche se 
occorre ancora "accelerare di molto il passo", come questo debba 
avvenire concretamente rimane nebuloso, e il Software Libero non ha 
finora assunto alcun ruolo.</p>
	
		
<blockquote><em>«Al governo, che ha programmato un ambizioso inizio, viene chiesto 
di tenere in mente i propri obiettivi e finalmente procedere con la 
digitalizzazione della Germania, basata sul Software Libero» chiede 
Alexander Sander.</em></blockquote>


</body>

<tags>
<tag key="front-page" />
<tag key="pmpc">Denaro pubblico? Codice pubblico!</tag>
<tag key="procurement">Appalti pubblici</tag>
<tag key="public-administration">Pubblica amministrazione</tag>
</tags>

<image url="https://pics.fsfe.org/uploads/medium/6c8d43ffc1013f647affa17d8f0929d5.jpg" alt="Immagine che mostra una casa costruita con codice binario" />

</html>
