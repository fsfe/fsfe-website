<?xml version="1.0" encoding="UTF-8" ?>

<html newsdate="2009-10-06">
<head>
  <title>
        Microsoft Tekel Davası: FSFE analizlerini Avrupa Komisyonu'na Sundu
  </title>
</head>
<body>

  <h1>Microsoft Tekel Davası: FSFE analizlerini Avrupa Komisyonu'na Sundu</h1>

  <p newsteaser="yes">
	   Avrupa Komisyonu Microsoft'a karşı açılmış iki tekelcilik karşıtı
davada karara varmanın eşiğinde. Bu kararların detayları önümüzdeki yıllarda
Avrupa yazılım pazarında ne boyutta bir rekabet olabileceğini belirleyecek.
  </p>
  <p>
Free Software Foundation Europe, Avrupa yazılım pazarında gerçek rekabeti
mümkün kılmak için, yapılacak anlaşmanın içermesi gereken en temel maddeleri
analiz etti. Bu kilit noktaları Avrupa Komisyonu'nden Neelie Kroes'e gönderdiği
bir mektupta özetledi:
  </p>
  <ul>
	<li><a href="http://www.fsfe.org/projects/browserbundling/letter-20091005.en.html">Komisyon Üyesi Kroes'e Açık Mektup</a></li>
  </ul>
  <p>
Kroes Microsoft'un Internet Explorer isimli tarayıcısını, rakip tarayıcı
geliştiricilerini dışlayarak Windows işletim sistemlerine nasıl yerleştirdiğini
inceliyor. Aynı zamanda Microsoft'u, rakiplerinin de yazılımlarını şirketin hâkim
işletim sistemiyle çalışabilecek şekilde geliştirebilmesi için yeterli bilgiyi
sunması konusunda ikna etmeye çalışıyor. Bu geçmişte Microsoft'un yapmayı
reddettiği bir şeydi.
  </p>
  <p>
FSFE, tarayıcı davasında verilecek kararın rakip tarayıcıların da önceden
sisteme eklenmesini sağlayarak Microsoft'un Internet Explorer'ı ile
aynı şartlara taşıması gerektiğine inanıyor. Hızla gelişen tarayıcıların
tarafsız bir seçim ekranına dahil edilmesi gerekiyor.
  </p>
  <p>
Masaüstü uygulamaları için, FSFE yazılım tekelcisinin birlikte çalışabilirlik
verilerini Özgür Yazılım'larla kullanılabilecek bir şekilde yayınlaması
gerektiğini savunuyor. Bunun yanında şirketle, kendi patentlerini Özgür
Yazılımlar'a dayatmaması için bağlayıcı bir anlaşma yapılması gerekiyor.
Bu uygulama Microsoft'un, rakiplerinin bu bilgileri kullanmasını önlemek
için Korku, Belirsizlik ve Şüphe üçlüsünden yararlanmasını engelleyecektir.
  </p>

 

  </body>
   <translator>Oğuzhan Öğreden</translator><timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
