<?xml version="1.0" encoding="UTF-8" ?>

<html>
  <head>
    <title>Informacion për Përkthyesit - FSFE</title>
  </head>

  <body>
    <p id="category"><a href="/contribute/">Jepni Ndihmesë</a></p>
    <h1>Përkthime</h1>

    <p id="introduction">
      Free Software Foundation Europe është një organizëm ndërkombëtar.
      Synimi ynë është <strong>të mbërrijmë në sa më shumë njerëz të mundet</strong>
      dhe t’i përfshijmë ata në veprimtaritë tonë për promovimin, ndihmën
      dhe përkrahjen e lëvizjes së Software-it të Lirë.  Për ta arritur 
      këtë, dëshirojmë që tekstet e botuara prej nesh dhe sajti ynë të
      jenë të përkthyer në shumë gjuhë.
    </p>

    <p>
      Një pjesë e madhe e përpjekjeve të përkthimit lidhet me faqet web,
      veçanërisht faqet që përditësohen shpesh, të tilla si <a href="/">faqja
      hyrëse</a>, <a href="/news/">faqja e lajmeve</a> dhe <a
        href="/events/">faqja e veprimtarive</a>.  Kemi sjellë disa të dhëna
      të posaçme për <a href="/contribute/translators/web.html">t’ju ndihmuar
      me përkthimin web</a>.
    </p>

    <p>
      Por për përkthim nuk janë vetëm faqet web:  <a
        href="/press/">Njoftimet për shtypin</a>, <a
        href="/news/newsletter.html">buletinet</a>, <a
        href="/contribute/advocacy/#printable">broshurat dhe fletë-palosjet</a>
      dhe tekste të tjera bëhen gjithashtu më të përhapura sa më shumë shtohen
      gjuhët për të cilat janë të gatshme.
    </p>

    <p>
      Meqë FSFE-ja është aktive në një sërë vendesh të ndryshme, tekstet
      shpesh shkruhen në gjuhë të ndryshme.  Sidoqoftë, përgjithësisht 
      përdorim Anglishten si pikënisje për shkëmbimin e këtyre teksteve
      me pjesë të tjera të organizmit dhe për përkthimin më tej.
      Ndaj, na duhet posaçërisht ndihmë për
    </p>

    <ul>
      <li>përkthimin nga gjuhë të tjera <em>në</em> Anglisht,</li>
      <li>redaktim tekstesh në Anglisht të shkruar nga persona
        që Anglishten nuk e kanë gjuhën e nënës, dhe</li>
      <li>përkthimin nga Anglishtja në gjuhë të tjera.</li>
    </ul>

    <p>
      Përvoja tregon se përfundimet më të mira në përkthim
      arrihen kur njerëzit përkthejnë nga gjuha e huaj në
      gjuhën e nënës.  Pasja e një ideje të qartë se <a href="/about/">çfarë
      është FSFE-ja</a> dhe rreth <a href="/about/principles.html">koncepteve
      dhe vlerave tona</a> është një pikënisje e mirë përpara se të fillohet
      me përkthimin.  Për t’ju ndihmuar për fjalë dhe togfjalësha të vështirë,
      kemi një <a
        href="/contribute/translators/wordlist.html">listë fjalësh në mbi 16
        gjuhë</a> në të cilën mund të bazoheni kur hasni terminologji teknike
      ose kur keni nevojë për rrugë standarde të shprehjes kur flisni në emër
      të FSFE-së.
    </p>

    <p>
      Përkthimet zakonisht administrohen përmes <a
        href="http://mail.fsfeurope.org/mailman/listinfo/translators">listës
        së postimeve për përkthyesit</a>, dhe cilido që dëshiron të japë
      ndihmesë mund të pajtohet te kjo listë.  Lista është gjithashtu një vend
      për të kërkuar ndihmë në raste mëdyshjesh, ose për bashkëveprim me
      përkthyes të tjerë në projekte më të mëdha.  Meqë kemi tashmë material
      në mbi 30 gjuhë, gjasat janë që të gjeni gjithnjë dikë të gatshëm t’ju
      ndihmojë.
    </p>

    <p>
      Tekstet për përkthim apo redaktim dërgohen te kjo listë tok me
      përmendjen e gjuhëve të synuara.  Cilido që fillon një përkthim
      dërgon te lista një përgjigje, për të shmangur përsëdytje të punës.
      Përkthimet e përfunduara i dërgohen gjithashtu listës, për t’u lejuar
      të tjerëve të redaktojnë përkthimin dhe të propozojnë përmirësime të 
      mundshme.  Si tekstet origjinale, ashtu edhe përkthimet zakonisht
      dërgohen si bashkëngjitje kartelash teksti të thjeshtë, për të 
      reduktuar kështu përpjekjet për kopjim dhe ngjitje tekstesh gjetiu.
    </p>

    <p>
      Idealja do të ishte që ekipi i përkthimit për një gjuhë të caktuar
      të kishte disa anëtarë që bazohen dhe përkrahin njëri-tjetrin, që 
      përkthimet në një gjuhë të mos varen nga një person i vetëm.
    </p>

    <p>
      Mjaft nga përkthyesit tanë janë tashmë aktivë në të tjera projekte
      Software-i të Lirë, përtej FSFE-së.  Ndihma në përpjekjet e përkthimit
      te FSFE-ja e forcon bashkësinë e Software-it të Lirë dhe u jep njerëzve,
      pavarësisht gjuhës apo kombësisë, një shans për t’u njohur më nga afër
      me Software-in e Lirë.
    </p>

    <p>
      Përkthimi dhe redaktimi i teksteve është ndihmesë e vyer në punën e FSFE-së
      dhe një mundësi e shkëlqyer për të marrë pjesë vetvetiu në veprimtaritë e 
      FSFE-së pa detyrime afatgjata.
    </p>

    
    <h2 id="subpages">Lëvizje</h2>

    <ul>
      <li>
        <h3><a href="/contribute/translators/web.html">Përkthime për
          web</a></h3>
        <p>
          Si të përkthehet <em>fsfe.org</em>.
        </p>
      </li>
      <li>
        <h3><a
          href="/contribute/translators/wordlist.html">Listë fjalësh</a></h3>
        <p>
          Fjalë dhe shprehje të përdorura rëndom në FSFE.
        </p>
      </li>
      <li>
        <h3><a
          href="http://mail.fsfeurope.org/mailman/listinfo/translators">Listë
          postimesh</a></h3>
        <p>
          Bashkërendim dhe ndihmë në përpjekje përkthimesh.
        </p>
      </li>
    </ul>
  </body>

  <timestamp>$Date: 2014-02-26 16:57:21 +0200 (Wed, 26 Feb 2014) $ $Author: mk $</timestamp>
</html>
<!--
Local Variables: ***
mode: xml ***
End: ***
-->
