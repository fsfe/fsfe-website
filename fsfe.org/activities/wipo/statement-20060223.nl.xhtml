<?xml version="1.0" encoding="UTF-8"?>

<html>
  <version>1</version>
  <author id="greve"/>
  <date>
    <original content="2006-02-23"/>
  </date>

  <head>
    <title>
      waarnemer WIPO - Verklaring op de PCPD, 23 februari
    </title>
  </head>

  <body>

  <p align="center">
    [ <a href="statement-20060223.en.pdf">PDF Engelse Versie (66k)</a> ]
  </p>

  <h1>VERKLARING VAN DE FREE SOFTWARE FOUNDATION EUROPE (FSFE)</h1>
  <h4>EERSTE SESSIE VAN DE VOORLOPIGE COMMISSIE VOOR VOORSTELLEN DIE VERBAND HOUDEN MET DE WIPO 
    ONTWIKKELINGSAGENDA (Genève, 20-24 februari 2006)</h4>
  
  <p>Geachte voorzitter,</p>

  <p>
    Ik spreek vanuit mijn functie als voorzitter van de Free Software
    Foundation Europe, een Europese, niet gouvernementele organisatie
    die zich bezighoudt met alle aspecten van Vrije Software zoals die 
    gedefinieerd wordt door de vier fundamentele vrijheden beschreven in
    de Vrije Softwaredefinitie. Wij werken vanuit een netwerk van
    zusterorganisaties uit Latijns-Amerika, Indië, Europa en de
    Verenigde Staten. Wij werken ook nauw samen met de wereldwijde
    Vrije Softwaregemeenschap.
  </p>

  <p>Geachte voorzitter,</p>

  <p>
    Mag ik u eerst feliciteren met uw voorzitterschap van deze
    vergadering, wij zijn hoopvol dat u zal helpen bij het bereiken van
    een concreet en afdoend besluit tegen de volgende algemene
    vergadering. Wij staan er ook op om alle lidstaten te feliciteren
    voor hun goede voorstellen, ook al gaan onze commentaren voor het
    grootste deel over de voorstellen van de Verenigde Staten.
  </p>

  <p>
    Een typische cyclus van een beheerde activiteit bestaat uit drie
    pijlers: planning, actie en analyse. In het ideale geval volgt de
    actie op de planning, de analyse op de actie en worden de resultaten
    van de analyse gebruikt om nieuwe plannen te maken. In de 
    WIPO-context kunnen we deze drie pijlers beschrijven als
    normbepaling, implementatie en opvolging.
  </p>

  <p>
    Net zoals alle andere cycli, breekt de WIPO-cyclus in haar zwakste
    schakel. Daarom kunnen we niet akkoord gaan met de mening van de
    VS dat WIPO geen behoefte heeft aan analyse en dat de studies alleen
    moeten gebeuren op nationaal niveau. Er is behoefte aan opvolging
    op nationaal niveau, maar de opvolging moet ook gebeuren op het 
    niveau van de normbepaling en de implementatie.
  </p>

  <p>
    Als gevolg van deze -- in onze ogen onvolledige -- kijk op het
    proces focust het VS voorstel vooral op heel concrete, in hoofdzaak
    op implementatie gerichte aspecten. Wij denken dat dit niet
    noodzakelijk een slecht vertrekpunt is om tot een consensus te
    komen.
  </p>

  <p>
    Dankzij de meer uitnodigende benadering hebben veel lidstaten
    verklaringen afgelegd over de WIPO activiteiten. De taal varieerde
    van het "opnemen van de inzichten van alle belanghebbenden, met een
    speciale aandacht voor de groepen met een publiek belang" tot het
    voorstel van de Verenigde Staten, die aan WIPO vragen om
  </p>

  <ul><pre>
    "[...] agressief op zoek te gaan naar potentiële partners in 
    ontwikkelingsagentschappen van andere intergouvernementele
    organisaties maar ook bij nationale en internationale
    ontwikkelingsbanken, NGO's, de private sector, academici, 
    liefdadigheidsinstellingen en andere instituten [...]"
  </pre></ul>

  <p>
    Dit is een heel goed idee dat mogelijk kan leiden naar een 
    consensus en waarop we snel en concreet kunnen verder bouwen. Maar
    zoals reeds besproken werd op de World Summit on the Information
    Society van de Verenigde Naties is een fysieke deelname aan zo'n
    evenementen in grote mate afhankelijk van een infrastructuur en van
    middelen die vaak niet beschikbaar zijn voor publieke 
    belangengroepen.
  </p>

  <p>
    Aangezien de problemen gelijkaardig zijn kunnen we misschien ook
    dezelfde oplossingen gebruiken. Daarom zou ik enkele ervaringen
    van de WSIS met jullie willen delen.
  </p>

  <p>
    De beraadslagingen van het Internet Governance Forum vorige week,
    onder het mandaat van VN secretaris Kofi Annan, zijn tot nu toe
    het meest vooruitstrevend in het uitvoeren van de WSIS-ervaringen.
    Alle verklaringen werden live neergeschreven en geprojecteerd op
    een groot scherm boven de spreker. Dit verbeterde in grote mate de
    verstaanbaarheid van de toespraken tijdens de sessies en gaf aan
    alle deelnemers de kans om alle verklaringen volledig naar waarde
    te schatten.
  </p>

  <p>
    Al enkele minuten na de sessie werden de afschriften online 
    geplaatst waardoor alle verklaringen van de sessie onmiddellijk
    toegankelijk werden voor alle afwezigen en voor personen die de
    zaal moesten verlaten tijdens de vergadering.
  </p>

  <p>
    Vrije Software vrijwilligers hebben daarenboven ook de volledige
    sessie live gestreamed in een open en vrij toegankelijk formaat,
    zodat alle computergebruikers met een voldoende snelle
    internetverbinding de sessies live konden volgen. Op deze manier
    konden ze eventueel hun persoonlijke visie of commentaar op de
    verklaringen doorgeven aan hun vertegenwoordigers op de vergadering.
    De opnamen werden meestal enkele dagen later online geplaatst,
    zodat het ook achteraf makkelijker was om de sessies op te volgen.
  </p>

  <p>
    Er kan nog meer gebeuren, maar deze twee concrete initiatieven
    hebben er al sterk toe bijgedragen dat alle belanghebbenden,
    waaronder ook lidstaten, het veel makkelijker hebben om de
    procedure op te volgen en dat verhoogt dan weer de doeltreffendheid
    van het hele proces.
  </p>

  <p>Geachte voorzitter,</p>

  <p>
    Informatie- en Communicatietechnologieën (ICT) kunnen een heel goed
    middel zijn om de universele toegankelijkheid te vergroten en een
    bredere spreiding over culturele, geografische en financiële grenzen 
    heen te bekomen. Maar om deze beloften waar te kunnen maken is het
    belangrijk dat men verstandige beslissingen neemt, men moet kiezen
    voor formaten en protocollen die geen enkel bedrijfsmodel,
    belangengroep of besturingssysteem uitsluiten. 
  </p>

  <p>
    Alle online WIPO-activiteiten, dus ook de "WIPO Partnership 
    Database" waaromheen het VS-voorstel werd gebouwd, zouden moeten
    uitgevoerd worden met open standaarden en toegankelijke formaten.
    Open standaarden zijn in deze context publiek gedocumenteerde en
    vrije toegankelijke formaten, waarvan minstens twee implementaties
    bestaan, één daarvan zou Vrije Software moeten zijn. Zo kan iedereen
    deze implementatie gebruiken als referentie en voor studie. De
    software kan dan ook aangepast worden aan specifieke behoeften zoals
    taal en toegankelijkheid.
  </p>

  <p>
    Het formaat zou beschikbaar moeten zijn op de drie grote families
    van desktopbesturingssystemen die vandaag gebruikt worden. Het is
    ook noodzakelijk dat deze formaten het gebruik van propriëtaire
    software niet verplicht stellen zodat mensen die de controle over
    hun eigen informatiestructuur niet willen opgeven niet uitgesloten
    worden, een punt dat bij veel lidstaten steeds belangrijker wordt.
  </p>

  <p>
    Binnen het aanbod van kantoortoepassingen is het Open Document 
    Format (ODF) het enige formaat dat aan deze eisen voldoet en zou
    dus gebruikt moeten worden voor alle toekomstige activiteiten. De
    FSFE wil graag haar expertise ter beschikking stellen van WIPO voor
    een nauwere samenwerking op dit en andere domeinen.
  </p>

  <p>Geachte Voorzitter,</p>

  <p>
    In alle voorstellen vonden we een gelijkaardig voornemen om op dit
    gebied concrete verbeteringen te verwezenlijken. Op basis daarvan
    hopen wij hiermee de basis gelegd te hebben voor een kleine stap
    naar een consensus tussen alle lidstaten. Misschien kan dit klein,
    maar goed zichtbaar teken van het vinden van een gemeenschappelijke
    basis ons op weg helpen naar de volgende algemene vergadering.
  </p>

  <p>Bedankt meneer de voorzitter.</p>

  <p><em>
    Verklaring van Dhr. <a href="/about/people/greve/">Georg C.F. Greve</a>
    &lt;<a href="mailto:greve@fsfe.org">greve@fsfe.org
    </a>&gt;
    <p div="indent">Voorzitter Free Software Foundation Europe</p>
    <p div="indent">UN World Summit on the Information Society (WSIS),
      <ul>
        Co-Coördinator werkgroep Civil Society Patents, Copyrights,
        Trademarks (PCT) <br />
        Vertegenwoordiger van de burgerorganisaties in de de Duitse
        delegatie tijdens de eerste fase.
      </ul>
    </p>
  </em></p>

  </body>

</html>
<!--
Local Variables: ***
mode: xml ***
End: ***
-->
