<?xml version="1.0" encoding="utf-8"?>
<html newsdate="2023-06-29">
<version>1</version>

<head>
  <title>IEA: Il Parlamento UE rafforza il ruolo del Software Libero, ma serve migliorare</title>
</head>

<body>

<h1>IEA: Il Parlamento UE rafforza il ruolo del Software Libero, ma serve migliorare</h1>

<p>I due comitati consultivi del PE, IMCO e LIBE, hanno approvato oggi i 
testi sulla Legge Europa Interoperabile. Mentre entrambi riconoscono 
l'importanza del Software Libero in questa normativa, è dubbia 
l'inclusione della comunità del Software Libero nel Consiglio. La 
formulazione di un adeguato monitoraggio e valutazione va nella giusta 
direzione.</p>

<figure>
     <img src="https://pics.fsfe.org/uploads/medium/b0/1a/fd4cdcfc9469a641626b5eb71aa4.jpg" alt="Edificio europeo con il symbolo del Parlamento Europeo"/>
       </figure>

<p>La commissione per il mercato interno e la protezione dei consumatori 
(IMCO, Internal Market and Consumer Protection) e la commissione per le 
libertà civili, la giustizia e gli affari interni (LIBE, Civil 
Liberties, Justice and Home Affairs) hanno approvato oggi con una larga 
maggioranza i loro pareri a riguardo della normativa su un'Europa 
interoperabile.</p>

<p>La commissione IMCO, facendo seguito ad alcune delle <a href="/news/2023/news-20230323-02.html">nostre richieste</a>, ha 
evidenziato la necessità di dare priorità all'utilizzo del Software 
Libero per enti e istituzioni pubbliche in modo da sostenere la 
creazione di soluzioni riutilizzabili. Inoltre, ha anche riconosciuto la 
nostra richiesta di avere obiettivi e indicatori più chiari per 
valutarne il raggiungimento. Ha anche incluso misure per segnalare e 
monitorare il numero di soluzioni di Software Libero sviluppate e 
adottate dal settore pubblico nell'ambito del regolamento.</p>

<p>Purtroppo non sono stati adottati emendamenti per includere maggiormente 
le parti interessate nel Consiglio Europa Interoperabile, ad eccezione 
della proposta di includere il Parlamento Europeo come osservatore. 
Pertanto spetta ora al comitato direttivo per l'industria, la ricerca e 
l'energia (ITRE) prendere l'iniziativa nella direzione di arricchire il 
Consiglio.</p>

<p>D'altro canto, la commissione LIBE ha concisamente incluso, nell'ambito 
di questo regolamento, una formulazione per incoraggiare le soluzioni di 
Software Libero quando si tratta di migliorare la trasparenza nel 
trattamento dei dati personali. Tuttavia, questa formulazione ha ancora 
bisogno di essere migliorata dando più decisamente la priorità all'uso 
del Software Libero per questi scopi.
</p>

<blockquote>
 <em>Lina Ceballos, responsabile di progetto della FSFE, afferma: 
 <italic>«Apprezziamo che il Parlamento Europeo abbia preso atto di 
 alcune delle nostre richieste, specialmente per quando riguarda un 
 adeguato monitoraggio e valutazione. Tuttavia, c'è ancora la necessità 
 di includere più parti interessate nella gestione. Esortiamo quindi i 
 responsabili delle decisioni a riconoscere il ruolo che la comunità del 
 Software Libero potrebbe svolgere nel Consiglio 
 Interoperabile»</italic>.</em>
</blockquote>


<p>Nelle prossime settimane, la commissione per l'industria, la ricerca e 
l'energia (ITRE) approverà il testo, che sarà probabilmente votato in 
plenaria dopo la pausa estiva, per poi entrare nei negoziati 
interistituzionali. Chiediamo ai responsabili delle decisioni non solo 
di assicurare i progressi che IMCO e LIBE hanno raggiunto con il loro 
parere, ma di intraprendere anche le azioni necessarie per un approccio 
gestionale più inclusivo inserendo la comunità del Software Libero nel 
Consiglio Europa Interoperabile. Ciò vale anche per il Consiglio, che <a href="/news/2023/news-20230623-01.html">che vuole escludere le parti 
interessate di rilievo dal contribuire ad un'Europa interoperabile</a>.</p>

</body>
	
<tags>
	 <tag key="front-page"/>
	 <tag key="european-parliament">Parlamento Europeo</tag>
	 <tag key="policy">Politiche pubbliche europee</tag>
	 <tag key="european-union">Unione Europea</tag>
	 <tag key="IEA">Normativa su un'Europa interoperabile</tag>
	</tags>


<image url="https://pics.fsfe.org/uploads/medium/b0/1a/fd4cdcfc9469a641626b5eb71aa4.jpg" alt="European building with the European Parliament symbol"/>

</html>
