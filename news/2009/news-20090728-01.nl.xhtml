<?xml version="1.0" encoding="UTF-8"?>
<html newsdate="2009-07-28">
  <version>1</version>
  <head>
    <title>
      EU browserzaak: Voor de FSFE zijn de details van de schikking
      van cruciaal belang
    </title>
  </head>
  <body>
    <h1>
      EU browserzaak: Voor de FSFE zijn de details van de schikking
      van cruciaal belang
    </h1>
    <p>
      De Free Software Foundation Europe (FSFE) feliciteert de
      Europese Commissie met haar standvastigheid in het
      antitrustonderzoek tegen Microsoft waardoor dit bedrijf is
      overgegaan tot het aanbieden van een schikking. Zoals altijd bij
      dit soort schikkingen zal het erop aan komen om de details goed
      af te spreken zodat concurrentie en innovatie hun herintrede
      kunnen doen in de browsermarkt.
    </p>
    <p>
      "Om haar klanten een echt vrije keuze aan te bieden moet het
      keuzescherm aan alle klanten over de hele wereld worden
      aangeboden, niet alleen in Europa", zegt Karsten Gerloff,
      voorzitter van de FSFE. "Het bedrijf slaagt er in haar dominante
      positie te behouden dankzij het netwerkeffect van de
      marktpositie die ze verwierf door de illegale praktijk van het
      bundelen van haar Internet Explorer met haar Windows
      besturingssysteem in alle markten waar ze software
      verkoopt. In een globale markt moeten ook globale maatregelen
      genomen worden."
    </p>
    <p>
      Als belanghebbende derde partij staat de FSFE erop dat om het
      even welke schikking ertoe moet leiden dat elke concurrerende
      browser op gelijke voet wordt behandeld. Ze moeten even
      makkelijk toegankelijk zijn als Microsofts eigen browser en de
      gebruiker moet eenzelfde integratie in het besturingssysteem
      aangeboden krijgen.
    </p>
    <p>
      De procedure voor het selecteren van een browser in het
      keuzescherm is zeer belangrijk. Deze procedure moet verlopen
      volgens een zeer duidelijk omschreven algoritme, dat van zeer
      nabij kan opgevolgd worden door de Europese Commissie.
    </p>
    <p>
      "Browsers oplijsten in volgorde van hun gebruikersaantallen zou
      de markt eerder bevriezen in haar huidige toestand dan haar
      nieuw leven in te blazen. Markttendenzen en de beschikbaarheid op
      verschillende platformen van de verschillende browsers zouden de
      belangrijkste parameters moeten zijn voor deze selectie", zegt
      Adriaan de Groot, juridisch coördinator van de FSFE.
    </p>
    <p>
      De FSFE blijft de Europese Commissie steunen in haar strijd voor
      een eerlijkere toegang, vrije concurrentie en innovatie in de
      browsermarkt. Voor de FSFE is anticompetitief gedrag
      onaanvaardbaar of het nu gaat om het 'koppelen' van producten of
      het omzeilen van standaarden en eerlijke toegang.
    </p>
    <p>
      De FSFE promoot vrije keuze en beschermt Open Standaarden. Dit
      omvat ook de strijd tegen het misbruik van standaarden door
      middel van propriëtaire uitbreidingen die het internet
      segmenteren. De FSFE is blij met elke nieuwe speler in de
      browsermarkt en de optimalisering van hun producten voor hun
      doelplatformen.
    </p>
    <p>
      Maar geen enkel bedrijf mag in zo'n positie komen dat zij
      eenzijdig kunnen bepalen hoe het internet eruit moet zien door
      middel van gebruik te maken van hun dominantie op een platform
      om standaarden te laten verwateren met hun controle over zowel
      de server- als de cliënttoepassingen.
    </p>
    <p/>
    <p>
      Vroegere verklaringen van de FSFE over dit thema:
    </p>
    <ul>
      <li>
        <a href="/news/2009/news-20090120-02.html">
	Webbrowserinteroperabiliteit: de FSFE is verheugd over de
	beslissing van de EC en biedt ondersteuning aan</a>
      </li>
      <li>
        <a href="/news/2009/news-20090227-01.html">
	De FSFE engageert zich in de EU-browserzaak</a>
      </li>
    </ul>
    <p>
      U vindt de brief aan de Europese Commissaris voor concurrentie
      Neelie Kroes op volgende locatie:
    </p>
    <ul>
      <li>
        <a href="https://download.fsfe.org/policy/letters/20071219-opera-antitrust.pdf">
	https://download.fsfe.org/policy/letters/20071219-opera-antitrust.pdf</a>
      </li>
    </ul>
    <h2>Achtergrondinformatie</h2>
    <p>
      De FSFE ondersteunde eerder al het onderzoek van het DG
      concurrentie van de Europese Commissie in 2001 tegen de
      weigering van Microsoft om haar interoperabiliteitsgegevens
      bekend te maken. Dit was de eerste keer dat de Vrije
      Softwaregemeenschap betrokken was in zo'n zaak. Dit engagement
      heeft mee geleid naar de eindbeslissing in 2004 die Microsoft
      oplegde om de interoperabiliteitsinformatie publiek bekend te
      maken.
    </p>
    <p>
      De uitspraak hield ook stand bij de beslissing van het Europees
      Hof van Eerste Aanleg in 2007. Uiteindelijk kreeg Samba en de
      hele gemeenschap toegang tot de interoperabliliteitgegevens
      tegen voorwaarden die compatibel zijn met de GNU General Public
      License. De gegevens worden nu geïmplementeerd in meer en beter
      interoperabele software, ten voordele van het hele
      IT-ecosysteem.
    </p>
    <h2>De Free Software Foundation Europe</h2>
    <p>
      De Free Software Foundation Europe (FSFE) is een
      niet-gouvernementele, non-profit organisatie die actief is in
      verschillende Europese landen en betrokken is bij veel globale
      activiteiten. De toegang tot software bepaalt je kansen in de
      digitale samenleving. Om iedereen gelijke kansen te geven in het
      informatietijdperk en om tevens een vrije concurrentie mogelijk
      te houden, werkt de FSFE aan de vooruitgang en de promotie van
      Vrije Software gedefinieerd met de vrijheden om de software te
      gebruiken, te bestuderen, te verbeteren en te kopiëren. De FSFE
      werd opgericht in 2001 om het bewustzijn voor deze zaken te
      vergroten, om Vrije Software politiek en juridisch veilig te
      stellen en om mensen te ondersteunen bij het ontwikkelen van
      Vrije Software.
    </p>
    <h2>Perscontactt:</h2>
    <ul>
      <li>
	Karsten Gerloff,
	<a href="mailto:gerloff@fsfe.org">gerloff@fsfe.org</a>,
	+49 176 9690 4298</li>
      <li>
	Adriaan de Groot, 
	<a href="mailto:groot@fsfeurope.org">groot@fsfeurope.org</a></li>
      <li>
	Carlo Piana,
	<a href="mailto:carlo@piana.eu">carlo@piana.eu</a></li>
    </ul>
  </body>
  <tags>
    <tag key="antitrust"/>
    <tag key="european-commission"/>
    <tag key="microsoft"/>
    <tag key="policy"/>
  </tags>
</html>
<!--
Local Variables: ***
mode: xml ***
End: ***
-->
