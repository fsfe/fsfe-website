<?xml version="1.0" encoding="UTF-8"?>
<html newsdate="2012-05-09">

	<head>
		<title>Η πολιτεία παραμελεί τα ανοιχτά πρότυπα, 
                η εταιρεία αντιμετωπίζει τώρα πρόστιμο ύψους 5600€</title>
	</head>

	<body>

		<h1>Η πολιτεία παραμελεί τα ανοιχτά πρότυπα, 
                η εταιρεία αντιμετωπίζει τώρα πρόστιμο ύψους 5600€</h1>

		<p newsteaser="yes">Στη Σλοβακία, ένας νόμος που εισήχθη για να
		μειώσει τη γραφειοκρατία έχει οδηγήσει σε αδικία. Η πολιτεία
		έχει επιβάλλει τα ηλεκτρονικά μέσα ως τον μόνο τρόπο εκπλήρωσης
		ορισμένων νομικών υποχρεώσεων. Ωστόσο η σχετική λύση ιστού 
		εξαιρεί μερικούς πολίτες από τη χρήση καθώς δεν είναι
		διαλειτουργική και εκτελείται μόνο με το λογισμικό ενός 
		προμηθευτή. Με την απουσία κάθε μη-ηλεκτρονικής επιλογής,
		αυτό σημαίνει ότι το κράτος, στην πράξη, συνταγογραφεί τη
		χρήση ενός συγκεκριμένου προϊόντος από συγκεκριμένο προμηθευτή.
		Όποιος δεν έχει αντίγραφο, θα πρέπει να αγοράσει ένα.
		Ο εισαγωγέας υφασμάτων από τη Σλοβακία έκρινε ότι η πολιτεία
		δεν μπορεί να τον υποχρεώσει να χρησιμοποιεί συγκεκριμένο
		λογισμικό για την επιχειρηματική του δραστηριότητα και
		εκπλήρωσε τη νομική του υποχρέωση σε χαρτί. Τώρα η εταιρεία
		αντιμετωπίζει πρόστιμο ύψους 5600€.</p>

		<p>Η εφορία της Σλοβακίας έχει ήδη επιβάλλει 12 πρόστιμα στην
		EURA Slovakia, s.r.o., η οποία υπέβαλε μηνιαίες επιστροφές 
		φόρου σε χαρτί, επειδή η χρήση ηλεκτρονικών φορμών ήταν
		αδύνατη καθώς η εφαρμογή ιστού της πολιτείας λειτουργούσε μόνο
		με λειτουργικό σύστημα Microsoft Windows μαζί με Microsoft 
		Internet Explorer. Όλα τα υπόλοιπα ανταγωνιστικά λειτουργικά
		συστήματα όπως Apple, GNU/Linux, BSDs απέτυχαν να εκτελέσουν
		την εφαρμογή της πολιτείας.</p>

		<p>Η εφορία της Σλοβακίας, συνεπώς, απέκλεισε πολίτες που
		χρησιμοποιούν ανταγωνιστικά προϊόντα από την εκπλήρωση 
		υποχρεώσεων που έχουν προς το κράτος. <i>«Η κατάσταση αυτή
		είναι παράλογη. Αν κάποια άλλη δημόσια υπηρεσία αποφασίσει να
		χρησιμοποιεί μια λύση μόνο για Apple για την εξυπηρέτηση των
		πολιτών, τότε όλοι θα πρέπει να αγοράσουν προϊόντα της Apple
		απλώς για να εκπληρώσουν αυτήν τη νομική υποχρέωση; 
		Πόσα διαφορετικά προϊόντα πρέπει να αγοράσουν πολίτες 
		και εταιρείες απλώς για να συμμορφωθούν με όλους τους 
		διαφορετικούς νόμους;»</i> αναρωτιέται ο Martin Husovec, μέλος
		του νομικού τμήματος του FSFE, ο οποίος τώρα βοηθάει την
		Σλοβακική εταιρεία να ασκήσει έφεση για τα πρόστιμα στο
		δικαστήριο.</p>

		<p>Κατά ειρωνεία της τύχης, αντί για μείωση της γραφειοκρατίας
		η παράλειψη αυτή κατάφερε μόνο να προσθέσει περισσότερες
		επιπλοκές για τις εταιρείες. Επιπλέον, η «υπόθεση EURA» 
		εγείρει το ερώτημα γιατί η πολιτεία πρέπει να προωθεί το
		λειτουργικό σύστημα του οποιουδήποτε προμηθευτή. Το μόνο που
		κατορθώνει είναι να επιφέρει πλήγματα στον ανταγωνισμό, αύξηση 
		του κόστους για τις μικρές επιχειρήσεις και να οδηγεί σε 
		κοινωνική αδικία όπως στην υπόθεση αυτή. Αν η πολιτεία 
		απαιτεί την ηλεκτρονική φόρμα ως τον μόνο τρόπο σεβασμού 			προς τον νόμο, θα χρειαστεί να προσφέρει μια λύση για πολλές 
		πλατφόρμες, η οποία να είναι διαθέσιμη σε όλους. Είναι 
		καθήκον της πολιτείας να υπάρχει για όλους και όχι μόνο για 
		επιλεγμένους πολίτες.</p>

		<p>Μπορείτε να βρείτε περισσότερες πληροφορίες 
		<a href="/news/2012/news-20120509-02.html">στη συνοπτική
		έκθεση για την υπόθεση EURA</a>.</p>

		</body>

	<tags>
		<tag>front-page</tag>
		<tag>sk</tag>
		<tag>open-standards</tag>
	</tags>
	
	<timestamp>$Date: 2012-03-06 18:28:55 +0100 (Tue, 06 Mar 2012) $ $Author: gollo $</timestamp>

</html>
