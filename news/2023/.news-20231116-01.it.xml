<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2023-11-16">
    <title>Parte Youth Hacking 4 Freedom 2024</title>
    <body>
      <p>Sono aperte le iscrizioni per l’edizione 2024 di Youth Hacking 4 Freedom, il concorso di programmazione per giovani europei. Questa competizione offre agli adolescenti l’opportunità di programmare il proprio progetto - da soli o in squadra - di fare nuove amicizie in tutta Europa e di vincere fino a 4.096 euro!</p>
    </body>
    <body-complete>
<h1>Parte Youth Hacking 4 Freedom 2024</h1>
<p>Sono aperte le iscrizioni per l’edizione 2024 di Youth Hacking 4 Freedom, il concorso di programmazione per giovani europei. Questa competizione offre agli adolescenti l’opportunità di programmare il proprio progetto - da soli o in squadra - di fare nuove amicizie in tutta Europa e di vincere fino a 4.096 euro!</p>

<figure>
	<img src="https://pics.fsfe.org/uploads/medium/9594f30fb15a8edf5082d60baac594bd.png" alt="Illustration with teenagers in a hackerspace"/>
</figure>

<p>Dopo due edizioni di successo, <a href="https://yh4f.org">Youth Hacking 4 Freedom</a>, il concorso di programmazione per giovani europei della Free Software Foundation Europe, <a href="https://survey.fsfe.org/index.php/658534">apre le iscrizioni per la terza edizione</a>. YH4F 2024 prenderà il via il 7 dicembre con un evento online per rispondere alle domande dei partecipanti prima dell’inizio del periodo di programmazione durante gennaio 2024. Oltre 10.000 euro in denaro saranno assegnati ai sei vincitori dell’edizione 2024.</p><ul><li>4096 euro per il primo posto<li/>2048 euro per il secondo<li/>1024 euro per il terzo, in aggiunta a premi eccezionali.</li></ul><p>Inoltre, tutti i partecipanti che presenteranno un progetto riceveranno il premio speciale di partecipazione di YH4F.</p>
<p>L’obiettivo del concorso è quello di riunire i giovani di tutta Europa interessati alla programmazione, indipendentemente dal loro livello attuale di conoscenza. Per sei mesi, i partecipanti - che al momento dell'iscrizione dovranno avere un’età compresa tra i 14 e i 18 anni - avranno la possibilità di lavorare al proprio progetto di Software Libero, da soli o in gruppo.</p>
<p>I partecipanti devono registrarsi per partecipare al concorso, che prenderà il via il 7 dicembre con un evento online che illustrerà il concorso nei dettagli. L’evento di apertura è un’ottima occasione per chi avesse dei dubbi sulla partecipazione, per trovare una risposta alle proprie domande, per capire come funziona questo concorso e perché chiunque, indipendentemente dalle proprie capacità, è più che benvenuto a partecipare.</p>

<figure>
	<img src="https://pics.fsfe.org/uploads/medium/b9/e5/09c1b2c58f3969b007f06f8e40dd.JPG" alt="Alcuni partecipanti a YH4F 2023 mentre spreimentano con strumenti elettronici."/>
	<figcaption>Alcuni partecipanti a YH4F 2023 mentre spreimentano con strumenti elettronici.</figcaption>
</figure>

<p>Una volta iniziato il periodo di programmazione il 1° gennaio 2024, i partecipanti avranno la possibilità di lavorare ai loro progetti per i sei mesi successivi fino al 30 giugno 2024, data in cui dovranno presentare i loro progetti. È possibile iscriversi in ritardo, così come modificare l’idea originale del progetto, ma il periodo di sviluppo non sarà esteso.</p>
<p>Durante questi sei mesi, i partecipanti avranno anche l’opportunità di incontrare e fare amicizia con altri giovani europei che condividono i loro interessi e, molto probabilmente, le proprie sfide di sviluppo. Inoltre, si terranno incontri mensili facoltativi online per essere guidati durante il periodo di realizzazione e imparare come portare a termine un progetto di software libero di successo, apprendendo dalle esperienze dei partecipanti precedenti e ricevendo consigli dai nostri esperti membri della giuria.</p>
<p>Nei mesi di luglio e agosto 2024 una giuria internazionale di esperti esaminerà i progetti e i vincitori saranno informati nel settembre 2024 e annunciati ufficialmente durante la cerimonia di premiazione che si terrà a Bruxelles nell’ottobre 2024.</p>
<h3 id="opening">Evento di apertura – 7 Dicembre</h3>
<p>All’evento di apertura online del 7 dicembre, gli organizzatori di YH4F spiegheranno in modo approfondito cosa ci si aspetta dai partecipanti e risponderanno alle loro domande. Inoltre, i concorrenti avranno la possibilità di porre domande ai partecipanti delle edizioni precedenti, che illustreranno la loro esperienza in questa competizione.</p>
<p>Sul <a href="https://yh4f.org">sito di YH4F</a> sono disponibili ulteriori informazioni sulla registrazione, sull’evento di apertura e sulla competizione in generale. Per qualsiasi domanda è sempre possibile contattarci all’indirizzo <a href="mailto:contact@fsfe.org">contact@fsfe.org</a>.</p>
<h3 id="sponsor">Sponsorizza Youth Hacking 4 Freedom 2024 </h3>
<p>Il concorso 2023 è stato possibile grazie al contributo di Reinhard Wiesemann e del Linuxhotel GmbH.</p>
<p>Se desiderate sponsorizzare l'edizione 2024 o le edizioni future di YH4F, contattateci a <a href="mailto:contact@fsfe.org">contact@fsfe.org</a>.</p>

</body-complete>
    <image url="https://pics.fsfe.org/uploads/medium/9594f30fb15a8edf5082d60baac594bd.png" alt="Illustration with teenagers in a hackerspace"/>
    <link>/news/2023/news-20231116-01.html</link>
    <tags>
 <tag key="front-page"/>
 <tag key="yh4f">Youth Hacking 4 Freedom</tag>
</tags>
    <discussion href="https://community.fsfe.org/t/1102"/>
  </news>
</newsset>
