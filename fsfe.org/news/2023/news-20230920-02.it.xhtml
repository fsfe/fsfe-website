<?xml version="1.0" encoding="UTF-8"?>
<html newsdate="2023-09-20">
<version>1</version>

<head>
  <title>UE: Sovranità digitale &amp; Interoperabilità. Qual è il ruolo del Software Libero?</title>
</head>

<body>

<h1>UE: Sovranità digitale &amp; Interoperabilità. Qual è il ruolo del Software Libero?</h1>

<p>Parlando di Infrastrutture Pubbliche digitali, la settimana scorsa 
Ursula von der Leyen ha sottolineato che "il trucco 
sta nel costruire un'infrastruttura pubblica digitale che sia interoperabile, aperta 
a tutti e affidabile". Cosa significa con esattezza? Che cosa è necessario per 
raggiungere un'infrastruttura digitale accessibile, che promuova 
l'innovazione e consenta la cooperazione su 
scala globale? Che ruolo gioca il Software 
Libero in tale ambizione?</p> 


<figure class="no-border">
  <img 
  src="https://pics.fsfe.org/uploads/original/3c/b8/cafe70a1f15a50273e5ce6e053cc.jpg" 
  alt="Mappa del mondo interconnesso" />
</figure>


<p>Al summit del G20 2023 a Nuova Delhi, la Presidente della Commissione UE, Ursula 
von der Leyen, ha richiamato l'attenzione mondiale a <a 
href="https://ec.europa.eu/commission/presscorner/detail/en/statement_23_4424">riconoscere 
l'importanza della costruzione di un'infrastruttura pubblica digitale 
che sia aperta a tutti, che sia interoperabile e che ci connetta gli uni con
gli altri</a>. Per comprendere cosa c'è alle spalle di questo annuncio, 
è però importante esaminare come i valori dell'apertura, della sovranità digitale e dell'interoperabilità 
hanno guidato le ultime politiche digitali dell'UE.</p>

<p>Nel corso degli ultimi anni, l'Unione Europea ha assistito all'emergere di un discorso 
che sottolinea la necessità di rafforzare la sovranità (il pieno controllo) digitale dell'UE. 
 Sin dalla sua candidatura, la Presidente della Commissione Europea,
 Ursula von der Leyen, ha dichiarato il "pieno controllo tecnologico" 
 come una delle sue priorità chiave nell'ambito <a 
 href="https://ec.europa.eu/commission/presscorner/api/files/document/print/en/ip_19_5542/IP_19_5542_EN.pdf">dell'attuale 
                                                                         
                         
 strategia digitale dell'Europa (pdf)</a>. Questo ha indirizzato l'Unione Europea verso la sua 
 ambizione <a 
 href="https://commission.europa.eu/system/files/2020-02/communication-shaping-europes-digital-future-feb2020_en_4.pdf">di 
 ridurre la dipendenza sulla tecnologia e assicurare che tale tecnologia 
 arricchisca gli utenti (pdf)</a>.</p> 

<p>Con una comune visione dell'Europa nel 2030, <a 
href="https://eufordigital.eu/wp-content/uploads/2021/03/2030-Digital-Compass-the-European-way-for-the-Digital-Decade.pdf">la 
2030 Digital Compass</a> ha fatto avanzare l'Europa verso una maggiore 
sovranità digitale "in un mondo interconnesso, costruendo e distribuendo 
capacità tecnologiche in modo da dare alle persone e alle imprese i mezzi per cogliere 
il potenziale della trasformazione digitale e di contribuire a costruire una 
società più sana e più ecologica". </p>

<h3>Pieno controllo digitale e Software Libero</h3> 
<p>In un periodo di digitalizzazione sempre più crescente, i valori fondamentali 
dell'apertura, dell'accessibilità e dell'affidabilità devono fare da guida. Un aspetto cruciale della 
modernizzazione della nostra infrastruttura digitale è di assicurare la sovranità
digitale.</p> 

<p>Come affermato dalla Commissione europea nella sua Comunicazione <a 
href="https://commission.europa.eu/system/files/2020-02/communication-shaping-europes-digital-future-feb2020_en_4.pdf">"Dando 
forma 
al Futuro Europeo Digitale" (pdf)</a>: «La Sovranità tecnologica Europea 
inizia dall'assicurare l'integrità e la resilienza dell'infrastruttura 
dati, della rete e delle comunicazioni. Richiede la creazione delle 
 giuste condizioni per l'Europa per sviluppare e distribuire le proprie competenze 
 chiave, riducendo così la nostra dipendenza da altre parti del mondo 
 per le tecnologie più importanti. La capacità dell'Europa di definire le proprie 
 regole e i propri valori nell'era digitale sarà rafforzata da tali capacità».</p> 

<p>A questo proposito, il Software Libero serve a migliorare la capacità dei governi
e delle istituzioni pubbliche di costruire e mantenere i propri sistemi digitali senza 
essere dipendenti dai fornitori, garantendo il controllo a lungo termine, l'efficienza dei costi e 
la sovranità digitale. 
In più, favorisce l'innovazione consentendo contributi collaborativi che portano 
a un software robusto e sicuro che può essere personalizzato per soddisfare specifiche
esigenze del pubblico. Abbracciando il Software Libero, 
potenziali vulnerabilità in queste infrastrutture pubbliche digitali possono essere 
identificate e risolte più facilmente, mentre si promuove un accesso 
equo alla tecnologia e vengono rafforzati i principi democratici 
fondamentali di responsabilità 
e impegno dei cittadini.</p>

<p>Tutto ciò promuove un approccio autonomo alla tecnologia, che dà all'UE 
i mezzi per plasmare il proprio futuro digitale in linea con i propri 
valori, con i propri regolamenti e con i propri interessi strategici, 
promuovendo al contempo un panorama europeo più competitivo e 
tecnologicamente indipendente.</p> 

<p>Come ha chiaramente affermato il commissario UE Johannes Hahn "la 
digitalizzazione non può essere vista in modo isolato" e "la forza del 
bene" – il Software Libero – ha anche il potenziale per garantire il 
corretto utilizzo del denaro pubblico, promuovere la libertà di scelta e 
al contempo guidare l’UE e il mondo intero negli sforzi per <a 
href="https://youtu.be/h3SK96jLTSU?feature=shared">realizzare 
un'infrastruttura digitale in pieno controllo</a>.</p>

<h3>Interoperabilità e Software Libero</h3> 
<p>L'interoperabilità ha anche svolto un ruolo importante negli sforzi 
digitali di un'UE più interconnessa, aperta e sovrana. Per poter 
disporre di sistemi e dispositivi informatici che lavorino insieme 
ininterrottamente, è necessaria un'infrastruttura cruciale, e il 
Software Libero insieme agli Standard Aperti svolgono un ruolo 
fondamentale in questi sforzi.</p>

<p>Con progetti come <a 
href="https://commission.europa.eu/about-european-commission/departments-and-executive-agencies/informatics/eu-fossa-2-free-and-open-source-software-auditing_en">"FOSSA" 
e "FOSSA2"</a> che hanno l'obiettivo di aumentare la sicurezza e 
l'integrità del Software Libero utilizzato dalle istituzioni europee, <a 
href="https://ec.europa.eu/isa2/awards_en">"ISA" e "ISA2"</a> che mirano 
a rafforzare l'interoperabilità in tutte le nazioni e i settori, così 
come <a href="/news/2020/news-20201023-01.html">l'ultima strategia Open 
Source dell'UE</a> e l'ulteriore <a 
href="https://ec.europa.eu/transparency/documents-register/detail?ref=C(2021)8759">"Decisione 
della Commissione relativa alla concessione di licenze Open Source e al 
riutilizzo dei software della<br/>Commissione"</a>, l'Europa ha 
lentamente e ambiziosamente posto le fondamenta per una digitalizzazione 
che prende coscienza del ruolo del Software Libero. Rimane comunque <a 
href="https://www.youtube.com/watch?v=UB9Wga-AaHk">molta strada da fare 
per portare efficacemente questi sforzi in azioni pratiche</a>, in modo 
che tutto ciò possa essere tradotto in soluzioni per i problemi 
concreti.</p>

<p>Come ha sottolineato il presidente della Commissione Europea von der 
Leyen durante la sua dichiarazione al vertice del G20, il successo del <a href="https://commission.europa.eu/strategy-and-policy/coronavirus-response/safe-covid-19-vaccines-europeans/eu-digital-covid-certificate_en">
certificato digitale per il COVID19 nell'UE</a> è un chiaro e pratico 
esempio di ciò che è necessario per affrontare una crisi a livello 
globale nel modo più efficiente possibile: il Software Libero. Il 
Software Libero ha permesso una soluzione sicura e trasparente ed ha 
anche posto le basi per l'interoperabilità necessaria in questa crisi 
globale, mostrando come la collaborazione possa sviluppare una soluzione 
globale.</p>


<h3>L'UE sta per prendere una decisione storica</h3> 
<p>Con l'attuale legge su un'Europa interoperabile, l'UE ha già preso atto 
della necessità di creare un quadro giuridico dedicato in grado di 
aprire la strada ad un panorama digitale interoperabile e sta per <a 
href="/news/2023/news-20230323-02.html">compiere un passo avanti verso 
un'Europa più sovrana ed interoperabile</a>. Una volta finalizzata, la 
corretta attuazione di questa legge negli stati membri è di fondamentale 
importanza per raggiungere il suo pieno potenziale nella promozione di 
un ambiente digitale unificato e armonizzato in tutta l'Unione Europea, 
nonché per modificare le carenze che il testo finale potrebbe avere 
quando si tratta di realizzare il potenziale che il Software Libero ha 
da offrire per un'Europa più interoperabile.</p> 

<p>Abbiamo di fronte l'opportunità di assicurare una corretta attuazione di 
questa e di altre politiche digitali che contribuiranno a definire più 
chiaramente ciò che l'Europa intende con pieno controllo digitale e 
interoperabilità. È tempo di sottolineare il ruolo fondamentale che il 
Software Libero e la sua comunità possono svolgere nella 
digitalizzazione dell'Europa.</p> 

<h3>In sintesi</h3>
<p>L'UE ha iniziato a riconoscere l'importante ruolo che il Software Libero 
può svolgere negli ambiziosi sforzi per un'infrastruttura digitale più 
sovrana e interoperabile in Europa. Si è cominciato a capire che il 
Software Libero può essere un caposaldo nelle politiche digitali dell'UE 
volte a migliorare la sovranità digitale e l'interoperabilità. 
Abbracciando il Software Libero, l'UE può affermare un maggior controllo 
sulla sua infrastruttura digitale, può promuovere l'interoperabilità, 
può spendere i soldi dei contribuenti in modo efficiente, può migliorare 
la sicurezza e la privacy, può promuovere l'innovazione e può 
collaborare con i partner a livello globale, portando in definitiva ad 
un'Unione europea più autosufficiente e digitalmente resiliente.</p>

<p>Tuttavia, un periodo decisivo che ci attende è l'attuazione negli Stati 
membri di alcune di queste politiche digitali che sono il risultato 
dell'agenda digitale in corso e che saranno determinanti per garantire 
che l'Europa raggiunga un panorama digitale in pieno controllo ed 
interoperabile.</p>

</body>
	
<tags>
  <tag key="front-page" />
  <tag key="european-union">Unione Europea</tag>
  <tag key="policy">Politiche pubbliche europee</tag>
  <tag key="IEA">Legge Europa interoperabile</tag>
</tags>

<image url="https://pics.fsfe.org/uploads/medium/3c/b8/cafe70a1f15a50273e5ce6e053cc.jpg" 
  alt="Mappa del mondo interconnesso" /> 

<translator>Francesca Indorato e Luca Bonissi</translator>
</html>



