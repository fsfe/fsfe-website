<?xml version="1.0" encoding="utf-8"?>
<html newsdate="2023-05-11">
<version>1</version>

<head>
  <title>Il Parlamento UE vuole proteggere il Software Libero nel regolamento IA</title>
</head>

<body>

<h1>Il Parlamento UE vuole proteggere il Software Libero nel regolamento IA</h1>

<p>
Oggi i comitati responsabili del Parlamento Europeo hanno votato con una 
larga maggioranza per proteggere il Software Libero nel regolamento IA. 
Il Parlamento in plenaria è chiamato a sostenere l'idea. Allo stesso 
modo, questo principio deve essere portato nella legge sulla 
responsabilità informatica e nella direttiva sulla responsabilità del 
prodotto.
</p>

<figure>
<img src="https://pics.fsfe.org/uploads/medium/31/97/3af0c42c3b6a4d16077e8d3b9772.jpg" alt="Bandiera dell'Unione Europea con un'immagine di una testa umana al centro per simboleggiare l'IA"/>
</figure>

<p>
I due comitati principali per la legislazione IA, la commissione per il 
mercato interno e per la protezione dei consumatori (IMCO, Internal 
Market and Consumer Protection) e la commissione per le libertà civili, 
per la giustizia e per gli affari interni (LIBE, Civil Liberties, 
Justice and Home Affairs), oggi hanno votato con una larga maggioranza a 
favore della protezione del Software Libero in questa legislazione. Le 
organizzazioni non profit e i piccoli progetti di Software Libero fino 
alle dimensioni delle microimprese sono in gran parte esentati da questo 
regolamento.
</p>


<blockquote>
<em>Alexander Sander, consulente senior della politiche della FSFE, 
spiega: «Invece di addossare la responsabilità agli sviluppatori di 
Software Libero, dovrebbero assumersela le aziende che ne trarrebbero 
profitto sul mercato. Le organizzazioni più piccole e le attività senza 
scopo di lucro, ad esempio tramite fondazioni, devono essere escluse. 
Con questo voto, i membri del Parlamento Europeo riconoscono la 
realtà dello sviluppo del Software Libero e cercano di proteggerlo. Il 
principio di trasferire la responsabilità e gli obblighi a coloro 
che traggono profitto dal mercato invece di focalizzarsi sugli sviluppatori 
deve anche essere assicurato nella legge sulla resilienza della sicurezza informatica e nella direttiva 
sulla responsabilità del prodotto. Questo è l'unico modo per proteggere 
non solo il Software Libero e chi ne contribuisce, ma anche i 
consumatori e i clienti».</em>
</blockquote>

<p>
Il voto finale sulla legge IA sarà nella prossime settimane, dopo il 
quale si terrà il trialogo tra Parlamento, Consiglio e Commissione sul 
testo finale. A riguardo della legge sulla resilienza della 
cybersicurezza (CRA, Cyber Resilience Act) e della direttiva sulla 
responsabilità del prodotto (PLD, Product Liability Directive), il 
Parlamento UE sta attualmente discutendo gli emendamenti che sono stati 
recentemente presentati. <a href="/news/2023/news-20230323-01.html">Ulteriori informazioni</a>.
</p> 

</body>
	
<tags>
 <tag key="front-page"/>
 <tag key="european-parliament">Parlamento Europeo</tag>
 <tag key="policy">Politiche pubbliche europee</tag>
 <tag key="AI">IA</tag>
 <tag key="european-union">Unione Europea</tag>
</tags>



<image url="https://pics.fsfe.org/uploads/medium/31/97/3af0c42c3b6a4d16077e8d3b9772.jpg" alt="European Union flag with an image use for AI of a human head in the center"/> 


<translator>Francesca Indorato e Luca Bonissi</translator>
</html>
