<?xml version="1.0" encoding="utf-8"?>
<html newsdate="2015-05-27">
  <head>
    <title>FSFE-ja po kërkon një përgjegjës dhe arkitekt sistemesh</title>
  </head>
    <body class="press release">
      <h1>FSFE-ja po kërkon një përgjegjës dhe arkitekt sistemesh</h1>
      <p newsteaser="yes">
          <strong>Ju lutemi, mbani parasysh që nuk priten më aplikime
për këtë vend pune.</strong><br />
Free Software Foundation Europe u themelua
      më 2001-n dhe që prej asaj kohe ka parë një rritje shumë të madhe,
      si në numrin e vullnetarëve, ashtu edhe atë të nëpunësve, si edhe
      në kompleksitetin e infrastrukturës sonë teknike dhe numrit të 
      shërbimeve që xhirojmë dhe ofrojmë si për përdorim të brendshëm,
      ashtu edhe të jashtëm. Jemi duke kërkuar një përgjegjës dhe arkitekt
      sistemesh që, për një kohë të kufizuar, të mund të na mbështetë
      në punën tonë për migrimin e shërbimeve tonë në një infrastrukturë
      të re.</p>
      <p>Projekti i migrimit do të kalojë shërbimet tona në një
      infrastrukturë të re dhe do të rishikojë shërbimet që ofrojmë
      sot. Synimi i projektit është ta bëjë infrastrukturën më koherente,
      me më pak varësi, dhe me një ndarje shërbimesh që ua lehtëson
      vullnetarëve administrimin, dhe që ndihmojnë organizmin tonë
      të administrojë shërbime individuale në të ardhmen.</p>
      <h2>Kë kërkojmë</h2>
      <p>Kërkojmë një përgjegjës apo arkitekt sistemesh me përvojë
      që mund të bashkëpunojë ngushtë me përgjegjësit tanë ekzistues
      të sistemeve, anëtarë të stafit dhe vullnetarë, që të mbështesë
      projektin tonë në të gjitha fazat e veta, duke filluar që nga
      sfida arkeologjike e krijimit të një përmbledhjeje të shkallës
      së lartë të shërbimeve tona dhe varësive të tyre, për të përfunduar
      me migrimin e shërbimeve tona. Aftësitë kyçe që kërkohet të ketë
      do të përfshijnë dokumentim teknik, mjedise virtualizimi, ATP-ra
      (Postfix), shërbyes baza të dhënash dhe shërbime web.</p>
      <h2>Çfarë na duhet të bëjmë</h2>
      <p>Personi që po kërkojmë do të duhet të kryejë sa vijon.
      Ju lutemi, kini parasysh se hapat e parë janë më të hollësishëm
      se sa ata vijues, dhe do të punojmë së bashku për ta rishikuar
      planin vazhdimisht në rrugë e sipër. Krejt kjo do të kërkojë
      bashkërendim me të tjerë, dhe mjaft informacion, veçanërisht
      për pjesët e para, mund të përftohet nga dokumentimi ekzistues
      apo prej përgjegjësish të tjerë të sistemit.</p>
      <ol>
        <li>Krijimi i një dokumentimi shërbimi në nivel të lartë, me 
        vëmendjen
        te (për çdo shërbim): 
        <ol>
          <li>Mekanizma mirëfilltësimi</li>
          <li>Kodi bazë (përshtatje, arnime, apo përbërës
          parazgjedhje)</li>
          <li>Ndërvarësi me shërbime të tjera</li>
          <li>Vend infrastrukture reale / virtuale</li>
          <li>Përdorimi (mesatare e përafërt nga regjistrat, etj, si dhe një
          përmbledhje e shkurtër se cilët janë përdoruesit kryesorë:
          të jashtëm, të brendshëm, etj)</li>
        </ol></li>
        <li>Dokumentim shtesë që mund të duhet për shërbime
        të veçanta (email-i, bie fjala), natyra e të cilit
        do të duhet të diskutohet dhe vendoset më vonë, pasi
        të jetë plotësuar përmbledhja e parë e shkallës së lartë.</li>
        <li>Analizim i shërbimeve të tanishme dhe propozim i një
        arkitekture të re, që përqendrohet te shërbimet dhe
        varësitë mes tyre.</li>
        <li>Dhënia e një plani migrimi që ofron hollësi për hapat
        që duhen ndërmarrë me qëllim migrimin e suksesshëm të
        shërbimeve tona ekzistuese te arkitektura dhe infrastruktura
        e re.</li>
        <li>Migrimi i shërbimeve në to, përfshi mbyllja dhe heqja
        në mënyrë të rregullt e shërbimeve të vjetra.</li>
      </ol>
      <h2>Vend dhe udhëtime</h2>
      <p>Përgjegjësit e sistemeve për FSFE-në punojnë kryesisht
      së largëti, dhe shumica e punës mund të kryhet nga çdo cep
      i botës. Për hir të komunikimit do të ishte mirë që personi
      që do të na ndihmojë të gjendej diku në Europë, dhe mund
      të duhen një apo dy udhëtime për t’u njohur me përgjegjës
      të tjerë të sistemit dhe me nëpunës të FSFE-së.</p>
      <h2>Më tepër të dhëna</h2>
      <p>Nëse mendoni se jeni personi i duhur, apo njihni dikë që
      është, ose thjesht se doni ca të dhëna më tepër, jeni më shumë
      se i mirëpritur të lidheni me drejtorin ekzekutiv të FSFE-së,
      <a href="/about/oberg/">Jonas Öberg</a>, mundësisht me email,
      te <a href="mailto:jonas@fsfe.org">jonas@fsfe.org</a>.
      </p>

    </body>
    <sidebar promo="about-fsfe"></sidebar>
    <tags>
      <tag>front-page</tag>
    </tags>
</html>
