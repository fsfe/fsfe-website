<?xml version="1.0" encoding="UTF-8"?>

<html newsdate="2018-04-14">
  <version>1</version>


  <head>
    <title>Thirrje për Pjesëmarrje: Takim i Bashkësisë së FSFE-së dhe pistë e FSFE-së gjatë Libre Software Meeting në Strasburg, Francë</title>
  </head>
  <body>
  
  <h1>Thirrje për Pjesëmarrje: Takim i Bashkësisë së FSFE-së dhe pistë e FSFE-së gjatë Libre Software Meeting në Strasburg, Francë</h1>
  
  <p>Libre Software Meeting (LSM) është ndoshta takimi më i madh në Francë mbi Software-in e Lirë, organizuar nga bashkësitë dhe në 2018-n do të shërbejë si strehë e takimit të bashkësisë së FSFE-së. Ai zhvillohet në Strasburg dhe FSFE-ja do të organizojë pistën e vet në ditët e para të LSM-së, nga 7 deri më 9 korrik. Ky është shansi juaj të jeni pjesë e takimit të bashkësisë së FSFE-së dhe edhe të mbani një fjalë në LSM 2018. Afati i aplikimit për një fjalë është 30 prilli - dhe, përpara se ta harroni, <a href="https://rmll2018.info/conferences/RMLL2018/program/proposals/new">aplikoni që tani!</a></p>


  <figure>
    <img src="/picturebase/people/20170703-FSFE-team-at-RMLL-800px.jpg" alt=""/>
    <figcaption>FSFE-ja në RMLL 2017<br/><em>(CC-BY-SA 2.0 Julie Missbutterflies)</em></figcaption>
  </figure>

	<p>Free Software Foundation Europe është e gëzuar të bashkëpunojë
  me Hackstub, hackerspace-i në Strasburg që po organizon <a href="https://2018.rmll.info/">Libre Software Meeting 2018</a> (i njohur edhe si Rencontres Mondiales du Logiciel Libre / RMLL).
Kjo do të thotë se takimi i bashkësisë së FSFE-së për 2018-n do të jetë pjesë e
LSM-së dhe anasjelltas. Ngaqë LSM-ja është në vetvete një veprimtari e madhe
e drejtuar nga bashkësitë, ky bashkëpunim ofron një një mjedis të shkëlqyer për
takimin e bashkësisë së FSFE-së, dhe për t’u lidhur me bashkësinë më të gjerë
të Software-it të Lirë. Më tepër hollësi mbi takimin do të jepen në javët e ardhshme,
por mund të rrini të qetë se lënda e takimit do të krijohet nga bashkësia dhe
për bashkësinë. Do të ketë një sallë më vete për FSFE-në gjatë 7 dhe 8 korrikut
dhe një ditë me plan të plotë të hënën, më 9 korrik. Regjistrimi për takimin
e bashkësisë pritet të fillojë së shpejti.</p>

	<p>Përveç takimit të bashkësisë, FSFE-ja po organizon pistën e vet gjatë
veprimtarisë. Ky është shansi juaj për të ndërthurur pjesëmarrjen në takimin
e bashkësisë së FSFE-së dhe të mbajtjes së një fjale apo bisede në LSM 2018 në
të njëjtën kohë. Afati për aplikime për një bisedë është deri më 30 prill - ndaj,
përpara se të harroni, më mirë <a href="https://rmll2018.info/conferences/RMLL2018/program/proposals/new">aplikoni që tani!</a> <br /><em>(zgjidhni "Free Software Foundation Europe"
kur të pyeteni rreth "Track")</em></p>

	<p>Një temë e pistës tonë do të jetë "Edukimi Dixhital" - një temë që
shtrihet nga edukimi shkollor te njohja e programimit e deri te të kuptuarit
e koncepteve etike pas teknologjisë së informacionit. Por jeni të lirë
të propozoni tema të tjera. Përgjithësisht, po shohim për fjalë dhe biseda
frymëzuese, dhe praktika që mbulojnë kafazet e artë dhe çlirimin e përdoruesve - në
mjedise edukative dhe në jetën e përditshme. Mund të gjeni më tepër hollësi në 
<a href="https://fsfe.org/news/2018/news-20180322-01">njoftimin tonë të mëparshëm</a></p>

  </body>

  <tags>
    <tag key="front-page"/>
    <tag key="rmll">RMLL</tag>
    <tag key="lsm">LSM</tag>
    <tag key="event">Veprimtari</tag>
    <tag key="cfp">Thirrje për Pjesëmarrje</tag>
    <tag key="community">takim i bashkësisë</tag>
  </tags>
</html>
