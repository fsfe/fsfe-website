<?xml version="1.0" encoding="utf-8"?>
<html newsdate="2022-03-09" type="newsletter">
  <version>1</version>

  <head>
    <title>Het recht om Vrije Software te installeren +++ 60 boeken naar bibliotheken +++ Berlijn werkgroep</title>
  </head>
  <body microformats="h-entry">
	  
<h1>Het recht om Vrije Software te installeren +++ 60 boeken naar bibliotheken +++ Berlijn werkgroep</h1>

  
  <p>
      In onze Nieuwsbrief van maart delen wij het broodnodige goede 
      nieuws: mensen hebben 60 kinderboeken over softwarevrijheid aan 
      openbare bibliotheken geschonken. De FSFE roept op tot het recht 
      om Vrije Software te installeren. De eerste Android 
      Opwaarderen-werkgroep vindt plaats in Berlijn. De plaatselijke 
      groep in Aarhus (Denemarken) komt na lange tijd weer bijeen.
  </p>

<h2>Wij eisen het recht om op ieder apparaat welk besturingssysteem dan ook te installeren en te verwijderen</h2>
  
  <p>
      Software installeren en verwijderen zoals wij dat willen op welk 
      apparaat dan ook heeft een extra voordeel: wij kunnen onze 
      toestellen repareren en ze langer blijven gebruiken, en zo de 
      milieu-impact van een nieuw toestel vermijden. Wat weerhoudt ons 
      er dan van om bestaande apparaten te repareren door er Vrije 
      Software op te installeren? Helaas worden gebruikers vaak 
      opzettelijk wettelijke en technische belemmeringen opgelegd, zodat 
      zij het besturingssysteem op hun apparaten niet kunnen veranderen. 
      2022 biedt een unieke kans om de situatie in Europa te verbeteren. 
      De EU staat op het punt haar criteria voor ecologisch ontwerp van 
      producten te herschrijven met het Initiatief voor Duurzame 
      Producten, het Circulaire Elektronica-initiatief, het Recht op 
      Reparatie, en andere richtlijnen.
  </p>
  <p>
      Dit is onze kans om het recht op te eisen om welk 
      besturingssysteem dan ook op ieder toestel te installeren. De FSFE 
      is begonnen om de Europese Commissie zo vroeg mogelijk hierover te 
      adviseren. Maar een positieve uitkomst is nog lang niet zeker; er 
      wordt tegengelobbyd. Als de rol van softwarevrijheid niet als 
      essentieel wordt beschouwd voor de levensduur en de 
      herbruikbaarheid van onze apparaten, zal de wegwerpcultuur blijven 
      bestaan. <a href="/news/2022/news-20220225-01.html">Wij zullen 
      pleiten voor de nodige veranderingen in de komende wetgeving</a>. 
      Fabrikanten mogen geen kunstmatige beperkingen opleggen die 
      gebruikers verhinderen besturingssystemen met Vrije Software te 
      installeren.
  </p>
  
<hr/>
  <p>
  Help ons te ijveren voor het universele recht om Vrije Software te installeren. <fsfe-cd-donate-link>Word een supporter</fsfe-cd-donate-link>.
   </p>
<hr/>

<h2 id="60-books-for-software-freedom-donated-to-libraries">60 boeken voor softwarevrijheid gedoneerd aan bibliotheken</h2>

  <p>
      Na het verschijnen van <a href="/activities/childrensbook/">Ada 
      &amp; Zangemann</a> hebben wij onze Duitstalige gemeenschap 
      gevraagd exemplaren van het boek naar openbare bibliotheken te 
      brengen voor kinderen die het niet kunnen betalen of er nog niet 
      van gehoord hebben. <a 
      href="https://k7r.eu/ada-and-zangemann-in-public-libraries/">De 
      respons was overweldigend</a>. Het boek kwam in de schappen van 
      talrijke bibliotheken in Duitsland en Oostenrijk, waaronder de 
      steden Keulen, Rosenheim, Maagdenburg, Mannheim, Stuttgart, Wenen 
      en Lustenau. Hartelijk dank voor uw hulp om softwarevrijheid onder 
      de aandacht te brengen!
  </p>
  
  <figure>
    <a href="/activities/childrensbook/">
      <img src=" https://pics.fsfe.org/uploads/medium/28e96fe651aa4a5dd1c16ca672973b78.png" alt="Kinderboekillustratie met een afbeelding van onderling verbonden elektronische huishoudapparaten in zeven huizen."/>
    </a>
    <figcaption>
        Illustratie van een pagina uit Ada &amp; Zangemann
    </figcaption>
  </figure>
  
  <p>
      'Ada &amp; Zangemann' heeft een zeer goede beoordeling gekregen 
      van de organisatie die nieuwe uitgaven voor openbare bibliotheken 
      in Duitsland en Oostenrijk beoordeelt. Volgens de informatiedienst 
      ekz "is het verhaal aantrekkelijk geïllustreerd door S. 
      Brandstätter, [...] didactisch goed gestructureerd en zeer 
      geschikt als basis voor discussie, b.v. op de basisschool." Leer 
      meer over het boek in een speciale nieuwe podcast-aflevering. 
      FSFE-voorzitter Matthias Kirschner is te gast in de serie <a 
      href="https://anchor.fm/opensourcecouch/episodes/Jubilumsfolge-Interview-mit-FSFE-Prsident-und-Kinderbuchautor-Matthias-Kirschner-e1dp5mv/a-a7b461l">Open 
      source couch</a> [DE]. Ook vond er een auteurslezing plaats op het 
      jaarlijkse Wintercongres, een evenement georganiseerd door de 
      Digital Society.
        </p>
  
<h2 id="what-we-have-done">Wat hebben we gedaan</h2>
  <ul>
    <li>
      <p>
              Op 20 februari had de <a 
              href="https://wiki.fsfe.org/Teams/Women">FSFE 
              Vrouwengroep</a> haar maandelijkse online bijeenkomst.
      </p>
    </li>
    <li>
      <p>
       Op 16 februari had het <a 
       href="https://wiki.fsfe.org/LocalGroups/BNL#FSFE_Nederland_.2F_Niederlande_.2F_Pays-Bas_.2F_Netherlands">landteam 
       FSFE Nederland</a> zijn maandelijkse online bijeenkomst.
      </p>
    </li>
    <li>
      <p>
              Op 14 februari hebben mensen over de hele wereld de "I 
              Love Free Software Day" gevierd door alle mensen te 
              bedanken die bijdragen aan de vrijheid van software. 
              Talrijke organisaties voor Vrije Software, en onder andere 
              DINUM, een onderdeel van de Franse overheid, verspreidden 
              de dankbetuiging. Het spel-evenement in de middag was erg 
              leuk. Bedankt voor uw deelname!
      </p>
    </li>
    <li>
      <p>
              Op 5 februari namen we deel aan FOSDEM, de meest 
              vooraanstaande jaarlijkse conferentie voor Vrije Software. 
               In de Legal and Policy Devroom, die georganiseerd werd 
              door de FSFE en de Software Freedom Conservancy, hebben we 
              de aandacht gevestigd op bredere kwesties die impact 
              hebben op onze beweging. <a 
              href="/news/2022/news-20220224-01.html">Wij vatten de 
              ervaring samen in een artikel. Geniet van de video's van 
              de lezingen en blijf in contact via Matrix tot de volgende 
              FOSDEM</a>.
      </p>
    </li>
  </ul>
  
<figure>
  <a href="/news/2022/news-20220224-01.html"><img src="https://pics.fsfe.org/uploads/medium/906558005910a82b268ad223a91223b1.jpg" alt="Vier mensen communiceren in een videogesprek"/>
  </a>
    <figcaption>
      Een afbeelding van onze digitale kraam op FOSDEM in 2021.
    </figcaption>
</figure>

<h2 id="the-road-to-technological-sustainability-a-word-from-the-planet-">De weg naar technologische duurzaamheid: een woord uit de Planet:</h2>

  <p>
      "De steeds hogere eisen van dingen zoals webbrowsers betekenen dat 
      systemen verouderd raken en vervangen worden door nieuwere, 
      snellere systemen om precies dezelfde dingen te doen, in welke 
      kwalitatieve zin dan ook. Deze verspilling, die mensen opzadelt 
      met nodeloze uitgaven en het milieu belast met nog meer 
      consumptie, moet stoppen." <a 
      href="https://blogs.fsfe.org/pboddie/?p=2496">Paul Boddie schreef 
      een opinieartikel op FSFE Planet over de vereisten om 
      technologische duurzaamheid te bereiken</a>, waaronder hardware 
      die gemakkelijk ondersteund kan worden door Vrije Software, 
      publieke infrastructuur die we collectief controleren via onze 
      vertegenwoordigers, en beter betaalde Vrije 
      Software-ontwikkelaars.
  </p>
  <p>
      "We hebben een combinatie nodig van echt Open Standaarden die 
      Vrije Software mogelijk maken en toegankelijke publieke en 
      particuliere diensten, met gebruikers die op open en duurzame 
      hardware kunnen overstappen en behouden", concludeert Paul. U kunt 
      de gedachten van de FSFE-gemeenschap volgen in de blogaggregator <a 
      href="https://planet.fsfe.org/">Planet</a>.
  </p>

<h2 id="save-the-date">Markeer de datum</h2>

<ul>
  <li>
      <p>
      Datum wordt nog aangekondigd. De lokale FSFE-groep Aarhus 
      (Denemarken) plant na lange tijd weer een bijeenkomst in maart! 
      Iedereen die geïnteresseerd is in Vrije Software is welkom om mee 
      te doen. Voor meer informatie kunt u contact opnemen met Carsten 
      Agger (agger [at] fsfe [dot] org).</p>
  </li>
  <li>
    <p>
          Op zaterdag 12 maart 17.00 uur CET vindt een auteurslezing van 
          Ada &amp; Zangemann plaats in het Duits. Ontmoet de auteur van 
          het boek en FSFE-voorzitter Matthias Kirschner en stel al uw 
          vragen. Het evenement maakt deel uit van de Chemnitzer 
          Linux-Tage. U kunt gratis aan het evenement deelnemen. 
          Inschrijven is niet nodig. <a 
          href="https://chemnitzer.linux-tage.de/2022/de/programm/beitrag/confirm/126/32a9cd397c243b8503f848363e471732">De 
          lezing zal online plaatsvinden</a>.
    </p>
  </li>
  <li>
    <p>
          Op dinsdag 15 maart van 14.00 tot 15.30 uur CET zal 
          FSFE-programmamanager en duurzaamheidsexpert Erik Albers 
          deelnemen aan een webinar, georganiseerd door Fairphone: 
          'Sustainable software for phones that last'. Een panel van 
          experts zal bespreken waarom de levensduur van telefoons 
          blijft afnemen. Erik Albers legt uit waarom het universele 
          recht om besturingssystemen met Vrije Software op elk apparaat 
          te installeren ons zal helpen om in een duurzamere digitale 
          samenleving te leven <a 
          href="https://www.eventbrite.nl/e/fairphone-webinar-sustainable-software-for-phones-that-last-tickets-272595820437">De 
          kaartjes zijn gratis</a>
    </p>
  </li>
  <li>
    <p>
      Op zaterdag 19 maart organiseren wij van 11.00 tot 17.00 uur CET 
      met de lokale groep FSFE-Berlijn <a 
      href="https://wiki.fsfe.org/Activities/Android/UpcyclingWorkshops/#A19._M.2BAOQ-rz_2022_-_Berlin.2C_Deutschland">onze 
      eerste Android Opwaarderen-werkgroep in Berlijn</a>. Deze 
      werkgroep is in de eerste plaats bedoeld om enthousiastelingen op 
      de gebieden van technologie en duurzaamheid samen te brengen, over 
      deze gebieden van gedachten te wisselen terwijl ze telefoons 
      flitsen met Vrije Software-besturingssystemen. Naast het 
      eigenlijke flitsen van telefoons zal er ook een korte cruciale 
      lezing gehouden worden over levensduur en duurzaamheid op Android 
      en andere toestellen. De locatie is het Holodeck van 
      Netzpolitik.org aan de Schönhauser Allee 6/7. Komt u ook?
     </p>
  </li>
</ul>

  <figure>
    <a href="https://wiki.fsfe.org/Activities/Android/UpcyclingWorkshops/#A19._M.2BAOQ-rz_2022_-_Berlin.2C_Deutschland"><img src="https://pics.fsfe.org/uploads/medium/9dde97239146f241948fbd44726ba382.jpg"  alt="Twee mensen flitsen telefoons" /></a>
    <figcaption>
      Kom naar de eerste Android Opwaarderen-werkgroep in Berlijn!
    </figcaption>
  </figure>
  
<ul>
  <li>
      <p>
      Op woensdag 30 maart van 14.00 tot 14.45 uur CET zal Erik Albers 
      in de Digital Social Summit een voordracht houden over politiek en 
      software rond telefoons. Met telefoons als voorbeeld zal Erik 
      uitleggen hoe software-ontwerp de duurzaamheid van hardware en 
      infrastructuur beïnvloedt. De sessie is in het Duits en wordt in 
      realtime vertaald in gebarentaal. Er zal een <a 
      href="https://digital-social-summit.de/session/software-smartphone/">livestream</a> 
      beschikbaar zijn.</p>
  </li>
  <li>
    <p>
          Vincent Lequertier en Erik Da Silva, vice-coördinatoren van 
          FSFE Frankrijk, nemen deel aan een werkgroep over 
          databescherming en Vrije Software. De Franse 
          databeschermingsautoriteit organiseert deze werkgroep in het 
          kader van het Open Government-initiatief.
    </p>
  </li>
</ul>

<h2 id="contribute-to-our-newsletter">Draag bij aan onze nieuwsbrief</h2>
  <p>
  Als u gedachten, foto's of nieuws wilt delen, stuur ze dan naar ons. 
  Zoals altijd is het adres <email>newsletter@fsfe.org</email>. Wij verheugen ons erop 
  van u te horen! Als u ook ons en ons werk steunen, word dan lid van 
  onze gemeenschap en steun ons met een donatie of een <a 
  href="https://my.fsfe.org/donate?referrer=newsletter">maandelijkse 
  bijdrage</a>. Dank aan onze gemeenschap en alle vrijwilligers, 
  supporters en donateurs die ons werk mogelijk maken. En dank aan onze 
  vertalers, die u in staat stellen deze nieuwsbrief in uw moedertalen 
  te lezen. 
    </p>
  
  <p>Uw eindredacteur, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2022-03-09" />
  </date>
  <followup>donate</followup>
  <tags>
      <tag key="front-page"/>
      <tag key="newsletter">Nieuwsbrief</tag>
      <tag key="upcyclingandroid">Android Opwaarderen</tag>
      <tag key="childrensbook">Kinderboek</tag>
      <tag key="dk">Denemarken</tag>
      <tag key="de">Duitsland</tag>
      <tag key="workshop">Werkgroep</tag>
      <tag key="fosdem">FOSDEM</tag>
  </tags>
  <discussion href="https://community.fsfe.org/t/813"/>
   <image url="https://pics.fsfe.org/uploads/medium/a203ca943047ce45d2e4c8056907ce5e.png" />  
<translator>André Ockers</translator>
   </html>
