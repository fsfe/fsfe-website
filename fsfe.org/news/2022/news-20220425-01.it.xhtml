<?xml version="1.0" encoding="UTF-8"?>
<html newsdate="2022-04-25">
<version>2</version>

<head>
 <title>Aperte candidature per Bits &amp; Bäume 2022 sulla digitalizzazione e sostenibilità</title>
</head>

<body>

<h1 id="cfp-is-open-for-bits-b-ume-2022-about-digitisation-and-sustainability">Aperte candidature per Bits &amp; Bäume 2022 sulla digitalizzazione e sostenibilità</h1>

  
  <p>
    Esperti di tecnologia ed ecologisti parteciperanno alla conferenza 
    Bits &amp; Bäume ad ottobre 2022 a Berlino. Quest'anno la FSFE fa 
    parte del comitato organizzativo. Cerchiamo interventi e 
    approfondimenti su come il Software Libero può aiutare a realizzare 
    una società digitale sostenibile. Condividi le tue competenze e 
    candidati entro il 7 giugno.
  </p>
  
  <p>
  Alla Free Software Foundation Europe (FSFE) vogliamo dare agli utenti 
  i mezzi per controllare la tecnologia. Questo è necessario per una 
  società libera, ma è anche fondamentale per una società più giusta e 
  sostenibile. Con il Software Libero possiamo aggiornare i programmi e 
  prevenire l'obsolescenza software. Utilizzando il Software Libero, 
  possiamo riparare e riutilizzare l'hardware, prolungando la sua vita 
  utile e salvaguardando le risorse naturali. È solo tramite il Software 
  Libero che possiamo costruire infrastrutture informatiche di lunga 
  durata e sostenibili.
  </p>
  
  <p>
  Il Software Libero è in stretta correlazione con la sostenibilità ecologica. L'anno scorso
    <a href="/freesoftware/sustainability/sustainability.html">abbiamo 
    pubblicato uno studio</a> sulla tematica e siamo passati dalla 
    teoria alla pratica incoraggiando gli utenti a <a 
    href="https://upcyclingandroid.org">riciclare il proprio Android</a> 
    con sistemi operativi di Software Libero. Quest'anno siamo parte del 
    comitato organizzatore di Bits &amp; Bäume 2022, una nota 
    conferenza, ma anche un movimento, sulla digitalizzazione e sulla 
    sostenibilità.
  </p>

   
  <figure>
    <img src="https://pics.fsfe.org/uploads/small/c470d3d63dc898d543a54452b8c6fdfc.jpeg"
    alt="Logo di Bits und Bäume che mostra una foglia con illustrazione realistica a sinistra e un aspetto a pixel sulla destra."/> 
  </figure>

  <p>
  Il 20 settembre partirà la conferenza di tre giorni di <a href="https://bits-und-baeume.org">Bits &amp; 
    Bäume 2022</a>. <a 
    href="https://pretalx.com/bitsundbaeume/cfp">Attivisti ambientali, 
    tecnici esperti e attivisti dei diritti umani sono invitati a 
    contribuire</a>. La FSFE ti incoraggia in modo particolare a fare un 
    intervento su soluzioni sostenibili che coinvolgono il Software 
    Libero. 
    <strong>Le domande principali della conferenza di quest'anno sono</strong>:
  </p>

<ol>
  <li>
  Come si dovrebbe plasmare la digitalizzazione in modo da contribuire 
  ad una trasformazione della nostra società che sia sostenibile e 
  democratica?
  </li>
  <li>
    Che aspetto ha un futuro globale, economico, sociale ed ecologicamente corretto nel mondo digitalizzato?
  </li>
  <li>
  Che cosa possono imparare l'un l'altra la comunità tecnologica (bits) 
  e la giustizia e il movimento ambientale (bäume)? E come possono 
  queste comunità mettersi in contatto con aziende, scienziati e 
  politici pionieristici a livello sociale-ecologico?
  </li>
  <li>
  Come possiamo attivarci insieme a livello politico?
  </li>
</ol>

  <p>
  Se il tuo lavoro o la tua passione include questi temi, questa è 
  un'occasione perfetta per condividere le tue conoscenze. Possibili 
  format sono tavole di discussione, brevi interventi, presentazioni di 
  progetti, pianificazione di campagne, laboratori (pratici), banchetti 
  informativi, installazioni, proiezioni di filmati, hackathon, sessioni 
  di progettazione, interviste, podcast live, piccoli gruppi di lavoro, 
  formati culturali, world cafè, laboratori artigianali, spettacoli 
  artistici, elementi di design o qualsiasi altra cosa creativa e 
  innovativa che puoi immaginare! Gli interventi nella conferenza sono 
  in inglese o in tedesco. <strong>È possibile candidarsi fino al 6 
  luglio 2022 23:59 (Europa/Berlino)</strong>.
  </p>

  <figure>
    
      <img 
      src="https://pics.fsfe.org/uploads/medium/6e0a2091bbc3a661eaba2d526593075d.jpg" 
      alt="Constanze Kurz parla dal palco durante la conferenza Bits und Bäume con un microfono in mano e con una slide sullo sfondo che mostra il nome della conferenza."/>
    
    <figcaption>
      Constanze Kurz sul palco al Bits&amp;Bäume 2018, foto di Santiago Engelhardt. Licenza: CC BY 4.0
    </figcaption>
  </figure>
  
  <p>
    <em>Bits &amp; Bäume (Bit e Alberi) è organizzato da Bund für Umwelt und 
    Naturschutz Deutschland (BUND), Brot für die Welt, Chaos Computer 
    Club (CCC), Deutscher Naturschutzring (DNR), Einstein Centre 
    Digital Future / Technische Universität Berlin, Forum 
    InformatikerInnen für Frieden und gesellschaftliche Verantwortung 
    e. V. (FIfF), Free Software Foundation Europe (FSFE), Germanwatch 
    e.V., Institut für ökologische Wirtschaftsforschung (IÖW), 
    Konzeptwerk Neue Ökonomie, Open Knowledge Foundation Deutschland e. 
    V. (OKF), Weizenbaum Institut e.V., Vereinte 
    Dienstleistungsgewerkschaft (ver.di)</em>
  </p>

</body>

<tags>
  <tag key="front-page"/>
  <tag key="upcyclingandroid">Upcycling Android</tag>
  <tag key="cfp">Candidature</tag>
  <tag key="de">Germania</tag>
</tags>

<discussion href="https://community.fsfe.org/t/833"/>
<image url="https://pics.fsfe.org/uploads/medium/6e0a2091bbc3a661eaba2d526593075d.jpg"
alt="Constanze Kurz parla dal palco durante la conferenza Bits und Bäume con un microfono in mano e con una slide sullo sfondo che mostra il nome della conferenza."/>

</html>
