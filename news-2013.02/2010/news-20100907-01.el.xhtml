<?xml version="1.0" encoding="UTF-8"?>

<html newsdate="2010-09-07">
  <head>
    <title>Έρευνα της ΕΕ για το Ελεύθερο Λογισμικό και τα πρότυπα: 
    κάντε τη φωνή σας να ακουστεί!</title>
  </head>
  <body>
<h1>Έρευνα της ΕΕ για το Ελεύθερο Λογισμικό και τα πρότυπα: 
    κάντε τη φωνή σας να ακουστεί!</h1>


 <p newsteaser="yes">Το Ευρωπαϊκό Ίδρυμα Ελεύθερου Λογισμικού 
 (Free Software Foundation Europe) καλεί τις Ευρωπαϊκές επιχειρήσεις
 Ελεύθερου Λογισμικού να συμμετάσχουν σε μια έρευνα για τη στάση
 των επιχειρήσεων απέναντι στη δυνατότητα αποδοχής της ενσωμάτωσης 
 διπλωμάτων ευρεσιτεχνίας σε βιομηχανικά πρότυπα.</p>
 
 <p>Αυτή η <a href="
 http://projects.isi.tu-berlin.de/ipr/eso/survey.php">έρευνα</a> είναι
 ένα συστατικό κλειδί στη
 <a href="http://ec.europa.eu/enterprise/policies/european-standards/standardisation-policy/policy-activities/intellectual-property-rights/index_en.htm">μελέτη</a>
 που θα παίξει τον κύριο ρόλο στη μεταρρύθμιση της Επιτροπής για την
 πολιτική προτυποποίησης. Είναι ανοικτή μέχρι τις 17 Σεπτεμβρίου.</p>
 
<p>Ένα κύριο θέμα στην έρευνα είναι αν οι πατέντες που καλύπτουν πρότυπα
 θα έπρεπε να αδειοδοτούνται ελεύθερες δικαιωμάτων
 (ο <a href="http://www.w3.org/">W3C</a> ακολουθεί αυτή την προσέγγιση), 
 ή αν αντίθετα θα έπρεπε να αδειοδοτούνται με τους αποκαλούμενους
 «δίκαιους, εύλογους και χωρίς διακρίσεις όρους»
 (<a href="http://en.wikipedia.org/wiki/FRAND">FRAND</a>).
</p>
 
 <p>FRAND είναι ένας λαθεμένος χαρακτηρισμός καθώς οι όροι 
 συνήθως είναι ούτε δίκαιοι ούτε εύλογοι ούτε χωρίς διακρίσεις - 
 είτε για το Ελεύθερο Λογισμικό ή στην πραγματικότητα για όλους
 εκτός από έναν μικρό κύκλο με τις ισχυρότερες εταιρείες λογισμικού.</p>
 
 <p>Ο Πρόεδρος του FSFE Karsten Gerloff δηλώνει: «Για το Ελεύθερο
 Λογισμικό, αυτοί οι όροι είναι καταστροφικοί και μεροληπτικοί 
 μέχρι σημείο αποκλεισμού. Απαιτούν την καταβολή δικαιωμάτων ανά 
 αντίγραφο, πρακτική που καθιστά αδύνατη τη διανομή ενός προγράμματος
 ως Ελεύθερο Λογισμικό - μια προφανής ανοησία».</p>
 
 <p>Είναι κρίσιμης σημασίας όσο το δυνατό περισσότερες εταιρείες
 Ελεύθερου Λογισμικού να ανταποκριθούν σε αυτήν την έρευνα, ώστε
 η φωνή τους να ακουστεί και να αποτελέσει τμήμα των δεδομένων για 
 τη μελέτη. Δυστυχώς οι σιωπηρές υποθέσεις της έρευνας έκλιναν προς
 τις μεγάλες πολυεθνικές με τους ειδικούς 'υπαλλήλους προτυποποίησης'.
 Έτσι γίνεται πιο επιτακτική η ανάγκη για τις εταιρείες Ελεύθερου
 Λογισμικού στην Ευρώπη να υψώσουν τη δική τους φωνή.</p>

<p>«Χρειάζεται να διασφαλίσουμε ότι τα δεδομένα που συλλέγονται 
σε αυτήν την έρευνα θα αντανακλούν τις πραγματικές ανάγκες των
Ευρωπαϊκών επιχειρήσεων», λέει ο Karsten Gerloff. «Μην επιτρέψετε
τα κοινά μας συμφέροντα να αγνοηθούν!»</p>
  </body>
  <timestamp>$Date: $ $Author: $</timestamp>
</html>
