<?xml version="1.0" encoding="UTF-8"?>
<html newsdate="2015-04-01">
  <version>0</version>
  <head>
    <title>Ένα επιφυλακτικό καλωσόρισμα στη νέα στρατηγική της Ευρωπαϊκής Επιτροπής για το Ελεύθερο Λογισμικό</title>
  </head>
  <body>
    <h1 id="evaluating-the-ecs-new-open-source-stratgy">Ένα επιφυλακτικό καλωσόρισμα στη νέα στρατηγική της Ευρωπαϊκής Επιτροπής για το Ελεύθερο Λογισμικό</h1>
    <p>Η Ευρωπαϊκή Επιτροπή δημοσίευσε μια νέα <a href="http://ec.europa.eu/dgs/informatics/oss_tech/strategy/strategy_en.htm">έκδοση</a>
 της στρατηγικής της για την εσωτερική χρήση του Ελεύθερου Λογισμικού. Η στρατηγική καλύπτει τώρα
 το χρονικό πλαίσιο 2014-2017. Το FSFE παρέθεσε εκτεταμένες <a href="https://download.fsfe.org/policy/letters/20141215.FSFE.EC_OSS_Strategy-input.pdf">απόψεις</a> προς την Επιτροπή κατά τη διάρκεια της διαδικασίας ενημέρωσης.</p>
    <p>Ενώ η στρατηγική είναι γενικά παρόμοια με την προηγούμενη έκδοση, υπάρχουν και κάποιες σημαντικές βελτιώσεις:</p>
    <ul>
      <li>
        <p>Μια πιο αποφασιστική στάση προς το Ελεύθερο Λογισμικό. Αυτή είναι η ελάχιστη 
προϋπόθεση για να μπορεί η στρατηγική να έχει κάποια επίπτωση σε ένα 
περιβάλλον όπου το ιδιοκτησιακό λογισμικό είναι βαθιά ριζωμένο. Η νέα
στρατηγική μιλά για τη δημιουργία «ενός πεδίου με ίσους όρους» για το Ελεύθερο Λογισμικό,
 δίνοντάς του «ενεργή και δίκαια αντιμετώπιση».</p>
      </li>
      <li>
        <p>Μία προσέγγιση στα Ανοικτά Πρότυπα που πηγαίνει πολύ πέραν της
αποδυναμωμένης αναθεώρησης του Ευρωπαϊκού Πλαισίου Διαλειτουργικότητας:
«η Επιτροπή θα προωθήσει τη χρήση προϊόντων που υποστηρίζουν αναγνωρισμένες, 
καλά τεκμηριωμένες και κατά προτίμηση ανοικτές τεχνικές προδιαγραφές, οι οποίες μπορούν
 να υιοθετούνται, να υλοποιούνται και να επεκτείνονται ελεύθερα».</p>
      </li>
      <li>
        <p>Μια δέσμευση που θα διευκολύνει τους προγραμματιστές της Επιτροπής να συμμετέχουν σε εξωτερικές κοινότητες Ελεύθερου Λογισμικού.</p>
      </li>
    </ul>
    <p>
      <blockquote>«Αυτό το έγγραφο αποτελεί ουσιαστικά μια δήλωση προθέσεων της
Επιτροπής», λέει ο πρόεδρος του FSFE Karsten Gerloff. «Υπάρχουν πολλές 
ενέργειες στις οποίες η Επιτροπή θα μπορούσε να προβεί, για να εκμεταλλευθεί τα πλεονεκτήματα που προσφέρονται από 
το Ελεύθερο Λογισμικό και τα Ανοικτά Πρότυπα - οι πρακτικές δημόσιου διαγωνισμού προμηθειών έρχονται στο 
νου. Λεχθέντος αυτού, η νέα στρατηγική αντιπροσωπεύει μια αλλαγή προς το καλύτερο, 
και είμαστε ευτυχείς που βλέπουμε την Επιτροπή να κινείται προς τη σωστή κατεύθυνση».</blockquote>
    </p>
    <p>Κατά τρόπο κρίσιμο, η στρατηγική συνοδεύεται από ένα σχέδιο δράσης που στοχεύει να 
το εφαρμόσει και στην πράξη, αντίθετα με τις προηγούμενες εκδόσεις. Το σχέδιο δράσης, πάντως, 
δεν έχει καταστεί δημόσιο, και συνεπώς δεν είναι εφικτό να αξιολογήσουμε την πρόοδο της 
Επιτροπής ως προς τους στόχους της. Το FSFE ευελπιστεί πως η Επιτροπή θα 
δημοσιεύσει τελικά αυτό το σχέδιο δράσης.</p>
  </body>
  <tags>
    <tag key="front-page"/>
    <tag key="european-commission">European Commission</tag>
    <tag key="procurement">Procurement</tag>
    <tag key="public-administration">Public administration</tag>
    <tag key="policy"/>
  </tags>
  <translator>Constantine Mousafiris</translator>
</html>
