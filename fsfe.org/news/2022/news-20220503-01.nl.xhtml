<?xml version="1.0" encoding="UTF-8"?>
<html newsdate="2022-05-03">
<version>2</version>
<head>
  <title>Europees Parlement stemt voor Vrije Software in KI-resolutie</title>
</head>
<body>
<h1>Europees Parlement stemt voor Vrije Software in KI-resolutie</h1>
<p>Vandaag heeft het Europees Parlement een resolutie over kunstmatige 
Intelligentie (KI) aangenomen, met een enorme meerderheid van 495 stemmen voor, 34 tegen 
en 102 onthoudingen. Er zijn veel verwijzingen naar de voordelen van Vrije 
Software opgenomen in de tekst; de FSFE dringt er nu bij het Parlement op aan om 
het eigen standpunt over te nemen in de KI-verordening.
</p> 
<p>De resolutie stelt dat bij overheidsopdrachten Vrije Software, waar passend,
verplicht moet worden gesteld met het doel om grensoverschrijdende 
samenwerking aan te moedigen. Het Parlement wijst ook op het belang van 
Vrije Software als een manier om investeringen te bevorderen en innovatie te stimuleren in 
KI-technologieën in de EU.
</p> 
 
 <figure>
<img src="https://pics.fsfe.org/uploads/medium/38b616e14b3fb374ce7755bb3419b899.jpg" alt="robot die een boek leest"/> 
<figcaption>Kunstmatige intelligentie begint met machinaal leren</figcaption>
 </figure>
 
<blockquote><em>"Wij zijn verheugd over de evaluatie en de eisen van het 
Europees Parlement. Met deze resolutie erkent het Parlement 
het belang en de relevantie van Vrije Software voor KI", legt FSFE-projectmanager Lina 
Ceballos uit.</em></blockquote>
 
<p>De FSFE eist met haar "Publiek Geld? Publieke Code!"-initiatief 
dat door de overheid gefinancierde software publiek beschikbaar wordt gesteld onder een Vrije 
Softwarelicentie. Het is ook belangrijk om te vertrouwen op Vrije Software in KI 
omdat het helpt innovatie te bevorderen, de lokale economie stimuleert, zorgt voor 
transparantie en zo helpt grondrechten te beschermen.
</p>
<blockquote><em>"Wij vragen de leden van het Europees Parlement om rekening te houden 
met hun standpunt waarover zij vandaag hebben gestemd en ervoor te zorgen dat dit belangrijke 
standpunt over Vrije Software en KI ook in de regelgeving opgenomen zal worden." 
eist FSFE-beleidsadviseur Alexander Sander.</em></blockquote>
<p>In de komende weken zal het Europees Parlement dichter bij het eigen  
standpunt over de KI-verordening komen: tot eind mei kunnen de leden 
amendementen op de Commissietekst indienen, van waaruit het standpunt van het 
Parlement wordt gevormd. De FSFE heeft onlangs <a href="/news/2022/news-20220330-01.html">een speciaal 
document voor besluitvormers gedeeld</a>, met uitgewerkte argumenten over het gebruik 
van Vrije Software in KI-technologieën, waarin de voordelen worden benadrukt die 
Vrije Software kan bieden aan deze cruciale regelgeving.
</p>
</body>
<tags>
<tag key="front-page" />
<tag key="pmpc">Publiek Geld? Publieke Code!</tag>
<tag key="procurement">Publieke Inkoop</tag>
<tag key="public-administration">Overheid</tag>
</tags>
<image url="https://pics.fsfe.org/uploads/medium/38b616e14b3fb374ce7755bb3419b899.jpg" alt="robot die een boek leest" />
<translator>André Ockers</translator>
</html>


