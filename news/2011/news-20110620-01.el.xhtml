<?xml version="1.0" encoding="UTF-8"?>
<html newsdate="2011-06-20">
  <version>1</version>
  <head>
    <title>Η εταιρία AVM παραβιάζει την άδεια χρήσης του πυρήνα Linux</title>
  </head>
  <body>
    <h1>Η εταιρία AVM παραβιάζει την άδεια χρήσης του πυρήνα Linux</h1>
    <h2>Ο πυρήνας Linux στο επίκεντρο της διαμάχης για τον έλεγχο της αγοράς 
 ενσωματωμένων συσκευών</h2>
    <p> Βερολίνο, 20 Ιουνίου - Αύριο, την 21η Ιουνίου, θα γίνει 
η ακρόαση μιας νομικής υπόθεσης στο Περιφερειακό Δικαστήριο του Βερολίνου η 
οποία μπορεί να έχει τεράστιες συνέπειες στον τρόπο με τον οποίο το λογισμικό 
αναπτύσσεται και διανέμεται. Οι αντίδικοι στην υπόθεση αυτή είναι ο 
κατασκευαστής και διανομέας DSL δρομολογητών AVM Computersysteme Vertriebs 
GmbH (AVM) και η Cybits AG (Cybits), η οποία παράγει λογισμικό φιλτραρίσματος
του Παγκοσμίου Ιστού για χρήση από παιδιά. Και οι δύο εταιρίες χρησιμοποιούν 
τον πυρήνα Linux, ο οποίος αδειοδοτείται από τη GNU General Public License, 
έκδοση 2 (GNU GPL), μια άδεια χρήσης Ελεύθερου Λογισμικού που επιτρέπει στον 
καθένα να χρησιμοποιεί, να μελετά, να μοιράζεται και να βελτιώνει τα έργα τα 
οποία τη χρησιμοποιούν. Η υπόθεση οδηγήθηκε στα δικαστήρια από την AVM με 
σκοπό να αποτρέψει τη Cybits από το να αλλάζει οποιοδήποτε μέρος του 
υλικολογισμικού (firmware) που χρησιμοποιείται στους δρομολογητές της AVM, 
συμπεριλαμβανομένου του πυρήνα Linux. Το Ευρωπαϊκό Ίδρυμα Ελεύθερου Λογισμικού 
(FSFE) και το gpl-violations.org θεωρούν την ενέργεια της AVM ως μια ευρείας
κλίμακας επίθεση ενάντια στις αρχές του Ελεύθερου Λογισμικού και επομένως 
ενάντια στα χιλιάδες άτομα και εταιρίες που αναπτύσσουν, βελτιώνουν και
διανέμουν Ελεύθερο Λογισμικό.</p>
    <p>«Αποφάσισα να συνεισφέρω με τη δουλειά μου στον πυρήνα Linux, υπό τη GNU 
GPL και να αφήσω άλλους να επωφεληθούν από αυτή. Είμαι ευτυχής αν εταιρίες 
κερδίζουν πολλά χρήματα με το λογισμικό που γράφτηκε από εμένα και χιλιάδες 
άλλους. Αλλά σε αντάλλαγμα, όταν διανέμουν το λογισμικό μας θέλω να δίνουν 
στους άλλους τα ίδια δικαιώματα που έλαβαν από εμένα», λέει ο Harald Welte, 
ιδρυτής του gpl-violations.org και κάτοχος των πνευματικών δικαιωμάτων 
αρκετών κομματιών του πυρήνα Linux.</p>
    <p>Αυτό όμως είναι ακριβώς ό,τι η AVM προσπάθησε να αποφύγει όταν το 2010
κατέθεσε δύο προσφυγές εναντίον της Cybits. Η AVM υποστήριξε ότι όταν οι 
πελάτες της εγκαθιστούν το λογισμικό φιλτραρίσματος της Cybits σε δρομολογητές 
της AVM, αυτό αλλάζει το υλικολογισμικό (firmware) του δρομολογητή και κατά 
συνέπεια παραβιάζει τα πνευματικά δικαιώματα της AVM. Κατά τη γνώμη της AVM, 
ακόμα και η αλλαγή συστατικών του πυρήνα Linux στο υλικολογισμικό δεν 
επιτρέπεται. Το Εφετείο του Βερολίνου απέρριψε αυτό το επιχείρημα στην απόφασή 
του σχετικά με την αίτηση για έκδοση προσωρινής διαταγής το Σεπτέμβριο του 
2010, όταν ο κ. Welte παρενέβη στην υπόθεση. Τώρα, το Περιφερειακό Δικαστήριο 
του Βερολίνου θα πρέπει να αποφασίσει για το θέμα πάλι, αυτή τη φορά στην 
κυρίως δίκη.</p>
    <p>«Η υπόθεση αυτή έχει εκτεταμένες συνέπειες για το μέλλον του Ελεύθερου 
Λογισμικού και για τη GNU GPL. Η GNU GPL είναι μια νόμιμη άδεια που καθορίστηκε
από τους αρχικούς συγγραφείς του λογισμικού. Οι όροι αυτοί δεν είναι 
προαιρετικοί» είπε ο Till Jaeger από την JBB Rechtsanwälte που εκπροσωπεί τον 
κ. Welte σε αυτήν την υπόθεση.</p>
    <p>Εάν η AVM πετύχει να απαγορεύσει σε τρίτους να εξασκούν τις ελευθερίες που 
ρητά χορηγούνται από τους όρους της GNU General Public License, θα αντιτίθεται 
άμεσα με τα νόμιμα δικαιώματα των αρχικών συγγραφέων των προγραμμάτων, οι 
οποίοι αποφάσισαν πως η ελευθερία του λογισμικού και η συνεργασία είναι πιο 
σημαντικά για αυτούς από το να λαμβάνουν άμεσα τέλη αδειών χρήσης.
Επιπλέον, υπάρχουν σημαντικές οικονομικές και επιχειρηματικές επιπτώσεις. 
Πρώτον, θα δώσει στους κατασκευαστές συσκευών την ευκαιρία να προβάλλουν βέτο 
στη χρήση λογισμικού τρίτων στα προϊόντα τους, με αποτέλεσμα χειρότερα προιόντα
για το χρήστη, ο οποίος δεσμεύεται να αγοράζει στο μέλλον προϊόντα από ένα 
συγκεκριμένο προμηθευτή. Δεύτερον, θα δώσει σε εταιρίες όπως η AVM ένα αθέμιτο 
πλεονέκτημα σε σχέση με τους ανταγωνιστές της που συμμορφώνονται με τις άδειες 
χρήσης Ελεύθερου Λογισμικού που χρησιμοποιούν. Τρίτον, θα απειλήσει το μοντέλο 
συνεργατικής ανάπτυξης λογισμικού, το οποίο έχει επιτυχώς χρησιμοποιηθεί από 
πολλές εταιρίες παγκοσμίως για τρεις δεκαετίες.</p>
    <p>«Η AVM επιτίθεται στα ίδια τα θεμέλια του Ελεύθερου Λογισμικού: Θέλουν να 
αφαιρέσουν την ελευθερία των άλλων. Πρέπει να ενεργούμε όταν μια εταιρία μηνύει
τρίτους επειδή εξασκούν το δικαίωμά τους να τροποποιούν Ελεύθερο Λογισμικό. Η 
συμπεριφορά της AVM δεν πρέπει να γίνει ανεκτή. Η δικαστική τους επιτυχία θα 
είναι καταστροφική για την παγκόσμια αγορά ενσωματωμένων συσκευών, η οποία 
συμπεριλαμβάνει τα κινητά τηλέφωνα, το υλικό δικτύων και άλλα προϊόντα 
βασισμένα στο Linux», δηλώνει ο Matthias Kirschner, Συντονιστής του FSFE
για τη Γερμανία.</p>
    <p>«Ειρωνικά, εμποδίζοντας άλλους να εξασκούν τα δικαιώματα που τους χορηγεί 
η GNU GPL, η ίδια η AVM παραβιάζει τους όρους αδειοδότησης. Επομένως, δεν 
έχουν δικαίωμα να διανέμουν το λογισμικό» λέει ο Till Jaeger.</p>
    <p>Το FSFE και το gpl-violations.org δεσμεύονται να ενθαρρύνουν τη χρήση 
Ελεύθερου Λογισμικού από εταιρίες και προγραμματιστές με το να κάνουν την 
αδειοδότηση και τη συμμόρφωση με αυτή όσο το δυνατόν ευκολότερη. Γενικά 
θεωρείται ευκολότερη η συμμόρφωση με τις άδειες χρήσης Ελεύθερου Λογισμικού 
παρά με τις Συμφωνίες Αδειοδότησης Τελικού Χρήστη (EULA) και άλλες συμφωνίες 
αδειοδότησης για μη-Ελεύθερο λογισμικό. Συχνά αρκεί να προστεθεί ένα αντίγραφο 
του κειμένου της άδειας χρήσης GNU GPL στην τεκμηρίωση και να προστεθεί μια 
προσφορά για παροχή του πηγαίου κώδικα του λογισμικού 
(δείτε <a href="/activities/ftf/useful-tips-for-vendors.html">συμβουλές 
συμμόρφωσης του FSFE</a>).</p>
    <ul>
      <li>
        <strong>
          <a href="/activities/avm-gpl-violation/avm-gpl-violation.html">Σύνδεσμος για αναλυτικές πληροφορίες</a>
        </strong>
      </li>
      <li>
        <a href="https://download.fsfe.org/legal/documents/kg-avm-vs-cybits.pdf">Η απόφαση του δευτεροβάθμιου δικαστηρίου</a>
      </li>
      <li>
        <a href="/activities/ftf/avm-nebenintervention.pdf">Παρέμβαση από τον Harald Welte</a>
      </li>
      <li>
        <a href="/activities/ftf/ftf.html">Η νομική σελίδα του FSFE</a>
      </li>
      <li>
        <a href="/activities/ftf/documentation.html">Η νομική ομάδα του FSFE 
  συντηρεί μια συλλογή τεκμηρίωσης για νομικά και θέματα αδειοδότησης σχετικά 
  με το Ελεύθερο Λογισμικό. Επίσης παράγει οδηγούς και εγχειρίδια.</a>
      </li>
      <li>
        <a href="http://www.gnu.org/licenses/gpl-faq.html">Συχνές Ερωτήσεις 
  (FAQ) για τις άδειες χρήσης GNU</a>
      </li>
      <li><a href="http://www.gnu.org/licenses/old-licenses/gpl-2.0.html">GNU GPL 
  έκδοση 2</a> και <a href="http://www.gnu.org/licenses/old-licenses/gpl-2.0-translations.html">ανεπίσημες μεταφράσεις</a></li>
    </ul>
  </body>
  <tags>
    <tag key="front-page"/>
    <tag key="de"/>
    <tag key="gpl"/>
    <tag key="avm"/>
    <tag key="compliance"/>
    <tag key="legal"/>
    <tag key="de"/>
  </tags>
</html>
<!--
Local Variables: ***
mode: xml ***
End: ***
-->
