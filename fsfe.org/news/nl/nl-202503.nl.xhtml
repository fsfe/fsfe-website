<?xml version="1.0" encoding="utf-8"?>
<html newsdate="2025-03-04" type="newsletter">
<version>1</version>

<head>
<title>Juridische Hoek +++ samenvatting FOSDEM +++ Ada-film in het Spaans</title>
	</head>

<body>

<h1>Juridische Hoek +++ samenvatting FOSDEM +++ Ada-film in het Spaans</h1>

<p>
In de afgelopen weken hebben we ons eerste Juridische Hoek-artikel en de 
opnames van onze lezingen op FOSDEM gepubliceerd. We waren blij om 
foto's te zien van de Ik Hou Van Vrije Software Dag-vieringen en we 
kunnen niet wachten om u te ontmoeten op Linuxdagen Chemnitz 2025! We 
organiseren een online V&amp;A-sessie over de VDM en Vrije Software. De 
Ada-film is eindelijk beschikbaar in het Spaans!
</p>

<figure>
	<img src="https://pics.fsfe.org/uploads/original/f3/8c/743b33578a2f295150c6f0be40c0.jpg" alt="Collage met een illustratie van Ada &amp; Zangemann; het PGPC-logo; en een foto van een lezing tijdens FOSDEM 2025 waarop u het hoofdpodium vanaf de achterkant van de zaal kunt zien, vanuit het perspectief van de aanwezigen."/>
</figure>

<div class="toc">
  <p>Inhoudsopgave</p>
	<ul id="toc">
		<li><a href="#quote-of-the-month"><strong>Citaat van de maand</strong></a></li>
		<li><a href="#dma"><strong>Verordening Digitale Markten en Vrije Software: FOSDEM keynote, Podcast Softwarevrijheid en online V&amp;A sessie</strong></a></li>
		<li><a href="#pmpc"><strong>Publiek Geld, Publieke Code!-symposium</strong></a></li>
		<li><a href="#legal-corner"><strong>Juridische Hoek: ontbrekend in actie of overleden bijdragers: maakt het uit voor uw softwareproject?</strong></a></li>
		<li><a href="#ada"><strong>Van Ada’s werkgroep: het laatste over Ada
		&amp; Zangemann</strong></a></li>
		<li><a href="#ilovefs"><strong>Vieringen Ik Hou Van Vrije Software Dag 2025</strong></a></li>
		<li><a href="#fosdem"><strong>FOSDEM 2025: Bekijk de video's van onze lezingen en luister naar onze nieuwe podcast-aflevering</strong></a></li>
		<li><a href="#CLT"><strong>Linuxdagen Chemnitz 2025: we zullen er zijn!</strong></a></li>
		<li><a href="#edulife"><strong>Edulife partnerschap: nog een jaar leerden Italiaanse studenten over Vrije Software</strong></a></li>
		<li><a href="#community"><strong>Van onze gemeenschap!</strong></a></li>
		<li><a href="#contribute"><strong>Draag bij aan onze nieuwsbrief</strong></a></li>
	</ul>
</div>


<h3 id="quote-of-the-month">Citaat van de maand</h3>
	<blockquote>
		<p>“Bij Volkswagen Groep Spanje Distributie zetten we ons in voor de
		ontwikkeling van bèta/technische loopbanen voor de nieuwe generaties. 
		Diversiteit is vooral belangrijk omdat het ervoor zorgt dat de 
		ontwikkeling van
		software een meer inclusief perspectief heeft en in dit opzicht is “Ada &amp;
		Zangemann” een zeer inspirerend boek omdat het volledig op één lijn 
		ligt met het doel van ons bedrijf.”</p>
 <cite><a href="https://media.fsfe.org/w/gAbtkoFWaNNoCmDuyoJ2KC">Ricardo 
 Bacchini, directeur Personeel en Organisatie van Volkswagen Groep Spanje</a></cite>
	</blockquote>


<h3 id="dma"><span id="anchor-3"/>Verordening Digitale Markten en Vrije Software: FOSDEM keynote, Podcast Softwarevrijheid en online V&amp;A sessie</h3>
<p>Op 24 maart 2025 organiseert de FSFE de 'Online V&amp;A sessie - de 
Verordening Digitale Markten en Vrije Software: alles wat de Vrije 
Software-gemeenschap moet weten'. Daar zullen we onze inspanningen om 
effectieve handhaving van de Verordening Digitale Markten voorstellen, 
met ruimte voor vragen van de Vrije Softwaregemeenschap. Meer informatie 
wordt binnenkort gepubliceerd, blijf op de hoogte!
</p>

<p>Ondertussen kunt u de <a href="https://media.fsfe.org/w/bMT2LzSv8QkichHM7eAaXx">keynote toespraak 
over dit onderwerp</a> op FOSDEM 2025 onder de titel “Hoe wij
Softwarevrijheid verdedigen tegen Apple bij het hoogste gerechtshof van de EU”. Apple
probeert verplichtingen onder de Verordening Digitale Markten (DMA) te 
ontlopen. In deze lezing legden we uit waarom deze zaak cruciaal is voor 
Vrije Software in
Europa en waarom we ons daar allemaal zorgen over zouden moeten maken.</p>

<p>Als u meer wilt weten over Vrije Software en de VDM, raden we u aan
om te luisteren naar <a href="/news/podcast/episode-30.html">aflevering 30 van onze Podcast 
Softwarevrijheid</a>, waarin Bonnie Mehring praat met Marc Prud'hommeaux 
over het App Fair Project: een alternatieve iOS marktplaats die 
uitsluitend Vrije Softwaretoepassingen distribueert. Het doel van het 
project is om een meer toegankelijk en inclusief Vrije Software
ecosysteem in iOS te bevorderen.</p>

<h3 id="pmpc"><span id="anchor-4"/>Publiek Geld, Publieke Code!-symposium</h3>
<p>Op 8 april 2025 organiseert de FSFE een <a href="/events/events.html#event-20250408-01">symposium over 'Publiek 
Geld? Publieke Code!'</a> in het praktische werk van overheden. De 
nadruk zal liggen op het gebruik van Vrije Software in gemeenten: Hoe 
kunnen beste praktijken eruit zien en waar nemen lokale overheden al het 
voortouw? Welke mogelijkheden voor samenwerking ontstaan door Vrije 
Software? Welke uitdagingen ontstaan er bij bij het toekennen van 
contracten? Welke mogelijkheden biedt het gebruik van Vrije Software 
voor overheden?</p>
<p>Het evenement zal plaatsvinden in Essen.</p>


<h3 id="legal-corner"><span id="anchor-5"/>Juridische Hoek: ontbrekend in actie of overleden bijdragers: maakt het uit voor uw softwareproject?</h3>
<p>
Als uw softwareproject meerdere bijdragen heeft, en een bijdrager 
onbereikbaar wordt of overlijdt, kan dit in bepaalde situaties een 
probleem worden. We bespreken hier wanneer een ontbrekende of overleden 
medewerker invloed heeft op uw softwareproject, en welke opties u heeft.
</p>
<p><a href="news/2025/news-20250217-01.html">Bekijk ons artikel over dit onderwerp!</a></p>
<p>Dit is het eerste artikel in een nieuwe serie: "Juridische Hoek".</p>


<h3 id="ada"><span id="anchor-6"/>Van Ada’s werkgroep: het laatste over Ada
&amp; Zangemann</h3>
<p>
De film <em>Ada &amp; Zangemann: een verhaal over software, skateboards 
en frambozenijs</em> is nu <a href="https://media.fsfe.org/w/mPiL4nzoJ21gWiG4JHLATf">beschikbaar in 
het Spaans</a>! Dankzij onze donateurs, en in het bijzonder Volkswagen 
Spanje, kunt u dit inspirerende animatieverhaal nu ook in het Spaans 
vertonen in uw gemeenschap. Help ons om de film onder de aandacht te 
brengen, zodat jongeren in de toekomst de kans krijgen om te knutselen, 
te experimenteren en te programmeren met Vrije Software als standaard.
</p>
<p>
Wilt u liever voorgelezen worden? De Spaanse versie van het verhaal is 
ook beschikbaar in onze <a href="https://git.fsfe.org/FSFE/ada-zangemann">Git-pakketbron.</a>
</p>


<h3 id="ilovefs"><span id="anchor-7"/>Vieringen Ik Hou Van Vrije Software Dag 2025</h3>
<p>Verborgen projecten was het onderwerp van Ik Hou Van Vrije Software Dag 2025, een
dag om de medewerkers van Vrije Software te bedanken maar ook om samen 
onze geweldige gemeenschap te vieren en het werk van onder andere 
ontwikkelaars, systeembeheerders, vertalers en gemeenschapsmoderatoren 
te waarderen.
</p>
<p>Dit jaar hadden we 19 bijeenkomsten van onze lokale gemeenschappen
in heel Europa: in Albanië, Oostenrijk, Duitsland, Italië, Luxemburg, Nederland, Polen,
Portugal, Spanje, Zwitserland en het Verenigd Koninkrijk! <a href="https://pics.fsfe.org/gallery/YtaWlwV1uwaaf22c_WI38oGl">Bekijk
enkele foto's van de verschillende evenementen</a>!</p>
<p>
De hashtag #ilovefs was ook een trend op de Fediverse! Dank aan iedereen 
die deelnam aan deze dag en ook aan degenen die berichten stuurden om 
Vrije Software-projecten te bedanken!
</p>


<h3 id="fosdem"><span id="anchor-8"/>FOSDEM 2025: Bekijk de video's van onze lezingen en luister naar onze nieuwe podcast-aflevering</h3>
<p>
Sommige gelegenheden zijn te speciaal om te missen, zoals <a href="/news/2025/news-20250220-01.html">onze reis in februari naar 
FOSDEM</a>, waar we in contact kwamen met de Vrije Softwaregemeenschap. 
Zelfs toen dingen niet gingen zoals gepland, was het een oppepper tegen 
de winterblues. Bedankt aan iedereen die onze ontwikkelkamers bezocht, 
onze lezingen bijwoonde, inclusief onze keynote over de 
Apple-procesvoering, naar ons vrouwenontbijt kwam en bij de kraam 
gestopt zijn.
</p>
<p>
In onze 31e aflevering van de Podcast Softwarevrijheid bespreken 
Alexander Sander en Bonnie Mehring de hoogtepunten van de twee 
ontwikkelkamers die de FSFE mede organiseerde tijdens FOSDEM 2025: de 
'Ontwikkelkamer juridische en beleidskwesties' en de 'Ontwikkelkamer 
Financiering van het VOBS-ecosysteem'. <a href="/news/podcast/episode-31.html">Ontdek meer over de onderwerpen die 
daar besproken werden</a> en tips over herbekijken.
</p>


<h3 id="CLT"><span id="anchor-9"/>Linuxdagen Chemnitz 2025: we zullen er zijn!</h3>
<p>Wij nemen opnieuw deel aan de Linuxdagen Chemnitz, die zal plaatsvinden op zaterdag 22 en zondag 23 maart.</p>
<p>
Op zaterdag om 12:00 uur zal FSFE's technisch adviseur Florian Snow 
spreken over <a href="https://chemnitzer.linux-tage.de/2025/en/programm/beitrag/273">"Open 
systeem, gesloten deuren: vrijheid in bankieren"</a> (zaal V5). Om 
15:00u, zal Tobias Diekershoff (FSFE-systeembeheerder en 
Friendica-ontwikkelaar) <a href="https://chemnitzer.linux-tage.de/2025/en/programm/beitrag/238">de 
niet-tekstuele gebieden van het Fediverse</a> (V5) verkennen. Op zondag 
om 11:00 uur zal Johannes Näder (FSFE's senior beleidsprojectmanager) <a href="https://chemnitzer.linux-tage.de/2025/en/programm/beitrag/173">een 
licht werpen op openwassing</a>: de praktijk van het misleiden van 
consumenten en overheden door propriëtaire softwareproducten te 
vermommen als Vrije Software (V7).<br/><br/>"Ada &amp; Zangemann", het 
verhaal over het meisje Ada dat graag knutselt en het dapper opneemt 
tegen de machtige uitvinder Zangemann, zal dit jaar een prominente rol 
spelen op dit evenement: de nieuwe animatiefilm wordt op zaterdag en 
zondag om 14:00 uur vertoond (W1) en een lezing vindt plaats op zaterdag 
om 11:00 uur
(Kinderparadies).<br/><br/>We organiseren ook een 
gemeenschapsvergadering bij de FSFE-kraam op zaterdag om 12:30 uur. Als 
u de Linuxdagen Chemnitz bijwoont, kom dan meer te weten te komen over 
de huidige activiteiten van de FSFE, koop uw exemplaar van het Ada &amp; 
Zangemann boek of een nieuwe hoodie of shirt!</p>


<h3 id="edulife"><span id="anchor-10"/>Edulife partnerschap: nog een jaar leerden Italiaanse studenten over Vrije Software</h3>
<p>Als onderdeel van het FSFE-partnerschap met de Edulife Foundation kregen 
Italiaanse studenten van het ITS Academy LAST-project de kans om te 
leren over Vrije Software. In januari en februari leverde de FSFE 
educatieve inhoud over wettelijke aspecten, beleid en publiek 
bewustzijn, waardoor de leerlingen een beter begrip kregen van Vrije 
Software en het belang ervan.
</p>


<figure>
	<img src="https://pics.fsfe.org/uploads/original/9e/11/73f8bb1edb86f4b3a8f20e0ead85.jpg" alt="Beeld van studenten van dit project die poseren voor een groepsfoto met FSFE-medewerkers tijdens SFSCON 2024"/>
<figcaption>
Dit tweejarige samenwerkingsverband staat bekend als het “IT Vrije 
Software Kennisproject”, van start gegaan in november 2023. Als 
onderdeel van dit academische programma leverde de FSFE educatieve 
inhoud over Vrije Software, met een focus op juridische kwesties, 
beleidsaspecten en bewustmaking van het publiek over Vrije Software in 
de vorm van lezingen. Bovendien namen de studenten deel aan Vrije 
Software conferenties, zoals de SFSCon.
</figcaption>
</figure>


<h3 id="community"><span id="anchor-11"/>Van onze gemeenschap</h3>
<ul>
<li><em>Er is geen cloud, alleen de computers van andere mensen</em>. Het 
Nederlandse parlement realiseerde zich dit vorig jaar en uitte zijn 
bezorgdheid over de afhankelijkheid van buitenlandse IT-diensten. In een <a href="https://www.rekenkamer.nl/publicaties/rapporten/2025/01/15/het-rijk-in-de-cloud">
recent rapport</a> concludeerde de Algemene Rekenkamer dat de 
Nederlandse overheid clouddiensten is gaan gebruiken zonder de 
implicaties en risico's grondig te overwegen. Het lokale team van 
Nederland, dat aan de discussie bijdroeg als belanghebbende door deel te 
nemen aan verschillende vergaderingen, volgt dit onderwerp op de voet.</li>
</ul>


<h3 id="contribute">Draag bij aan onze nieuwsbrief</h3>
<p>We zouden graag van u willen horen. Als u uw gedachten, foto's of nieuws
wilt delen, stuur ze dan alstublieft naar ons via
<email>newsletter@fsfe.org</email>. U kunt ons ook <a href="/donate/donate.html">steunen</a>, <a href="/contribute/contribute.html">bijdragen aan ons werk</a> <a href="/about/groups.html">en deelnemen aan onze gemeenschap</a>. We
willen onze gemeenschap en alle vrijwilligers, supporters en donateurs
die ons werk mogelijk maken bedanken. En met speciale dank aan onze
vertalers, die u in staat stellen om deze nieuwsbrief in uw moedertaal
te lezen.</p>
<p>Uw eindredacteur,<br/>
Ana </p>

</body>

	<sidebar promo="about-fsfe"/>
	<date>
	<original content="2025-03-02"/>
	</date>
	<followup>donate</followup>

	<tags>
		<tag key="newsletter">Nieuwsbrief</tag>
		<tag key="front-page"/>
		<tag key="ada-zangemann">Ada en Zangemann</tag>
		<tag key="ilovefs">Ik Hou Van Vrije Software</tag>
		<tag key="fosdem">FOSDEM</tag>
		<tag key="dma">VDM</tag>
		<tag key="pmpc">"Publiek Geld? Publieke Code!"</tag>
		<tag key="legal">Juridisch</tag>
		<tag key="podcast">Podcast Softwarevrijheid</tag>
		<tag key="de">Duitsland</tag>
		<tag key="highlights">Hoogtepunten</tag>
	</tags>

<discussion href="https://mastodon.social/@fsfe/114103452793280105"/>
	<image url="https://pics.fsfe.org/uploads/original/f3/8c/743b33578a2f295150c6f0be40c0.jpg" alt="Collage met een illustratie van Ada &amp; Zangemann; het PGPC-logo; en een foto van een lezing tijdens FOSDEM 2025 waarop u het hoofdpodium vanaf de achterkant van de zaal kunt zien, vanuit het perspectief van de aanwezigen."/>
<translator>André Ockers</translator>
		</html>
