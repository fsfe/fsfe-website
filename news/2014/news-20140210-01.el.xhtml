<?xml version="1.0" encoding="UTF-8"?>
<html newsdate="2014-02-11">
  <version>1</version>

	<head>
		<title>Τρία πράγματα που μπορούμε να κάνουμε 
                Την Ημέρα Που Περνάμε Στην Αντεπίθεση</title>
	</head>
	<body>
        <h1>Τρία πράγματα που μπορούμε να κάνουμε 
                Την Ημέρα Που Περνάμε Στην Αντεπίθεση</h1>
            <p>
Αυτή η Τρίτη είναι <a href="https://thedaywefightback.org/">η ημέρα που
περνάμε στην αντεπίθεση</a> ενάντια στη μαζική επιτήρηση και εδώ στο FSFE 
είμαστε υπερήφανοι που συμμετέχουμε στον αγώνα.</p>

<p>Η μαζική επιτήρηση είναι ένα τεράστιο πρόβλημα. Οι κυβερνήσεις σάς 
κατασκοπεύουν, θέτοντας σε κίνδυνο την ίδια την υφή της δημοκρατίας.
Οι εταιρείες σάς ζητούν να εγκαταλείψετε το ιδιωτικό σας απόρρητο
για ψήγματα ευκολίας, με το ίδιο σχεδόν αποτέλεσμα.</p>

<p>Η μαζική επιτήρηση είναι και ένα δυσεπίλυτο πρόβλημα.
Ουσιαστικά αντιμετωπίζουμε έναν απολύτως ανθρώπινο φόβο για κινδύνους
κρυμμένους κάπου στο σκοτάδι. Μας έχουν πει ότι η επιτήρηση 
θα μας προστατέψει.</p>

<p>Το καθήκον μας είναι να κάνουμε σε όλους κατανοητό ότι η επιτήρηση
όχι μόνο αποτυγχάνει να μας προστατέψει. Μακροπρόθεσμα επίσης κάνει
τον καθένα από εμάς χειρότερο. Είναι δύσκολο, αλλά πρέπει να αρχίσουμε 
από κάπου.</p>

<p>Εδώ παρουσιάζουμε τρεις ταπεινές προτάσεις μικρών βημάτων
που μπορείτε να κάνετε για να εξασφαλίσετε ένα δημοκρατικό μέλλον
για τις κοινωνίες μας:</p>

<ol>

<li>Αυξήστε την ασφάλεια της πλοήγησής σας στον παγκόσμιο ιστό
εγκαθιστώντας την επέκταση 
<a href="https://www.eff.org/https-everywhere">HTTPS Everywhere</a>
στους περιηγητές ιστού που χρησιμοποιείτε. Θα δυσκολέψει πολύ τις
παρεμβολές των δυνητικών κατασκόπων στις συνδέσεις με ιστοχώρους
που επισκέπτεσθε και θα σας βοηθήσει να προστατέψετε τα δεδομένα
που στέλνετε εκεί.</li>

<li>Δημιουργήστε ένα κλειδί GPG και αρχίστε να κρυπτογραφείτε με αυτό 
τα δεδομένα σας, ιδιαίτερα την ηλεκτρονική σας αλληλογραφία.
(Υπάρχει <a href="https://duckduckgo.com/?q=gnupg+introduction">βοήθεια</a>
στον ιστό.)</li>

<li>Στείλτε μια επιστολή σε έναν από τους πολιτικούς σας αντιπροσώπους
ή σε περισσότερους. Εξηγήστε τους τη βαθιά σας ανησυχία για τη μαζική 
επιτήρηση και ζητήστε τους να βοηθήσουν ώστε να τερματιστεί αυτή η πρακτική.
Να είστε ευγενικοί, σύντομοι και σαφείς.</li>

</ol>

<p>Όπως βλέπετε, δεν ήταν τόσο δύσκολο. Δεν έχετε γίνει μόνο λίγο περισσότερο
ασφαλείς, έχετε επίσης βοηθήσει άλλους να βελτιώσουν το ιδιωτικό τους απόρρητο
και έχετε συμβάλλει στην κατεύθυνση της πολιτικής αλλαγής. Σας ευχαριστούμε!</p>

<p>Και ένα τέταρτο πράγμα που μπορείτε να κάνετε: Υποστηρίξτε το FSFE
με την <a href="/fellowship/">εγγραφή σας στην Κοινότητα</a>. 
Το FSFE είναι αφοσιωμένο στη δραστηριότητα για την ελευθερία στην ψηφιακή 
κοινωνία. Χρειαζόμαστε τη βοήθειά σας για να συνεχίσουμε τον αγώνα στα
χρόνια που έρχονται.</p>
			
	</body>
        <sidebar>

        </sidebar>
	<tags>
		<tag key="front-page"/>
		<tag key="privacy"/>
		<tag key="encryption"/>
	</tags>
</html>
