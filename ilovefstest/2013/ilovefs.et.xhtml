<?xml version="1.0" encoding="UTF-8" ?>

<html>
  <head>
    <title>Ma ♥ vaba tarkvara - valentinipäev 2013 - FSFE</title>
  </head>
  <body>
  <div style="text-align:center"><a href="/campaigns/ilovefs/2013/ilovefs.html"><img alt="Ma ♥ vaba tarkvara" src="/campaigns/valentine/valentine-2010.png"/></a></div>

  <p id="introduction">
  	Valentinipäev on traditsiooniliselt olnud päev armastuse avaldamiseks
  	ja tähistamiseks. Seega, miks mitte kohelda seda kui võimalust näidata
  	oma tundeid <a href="/about/basics/freesoftware.html">vaba tarkvara</a>
  	vastu?
  </p>

<identica/>

<h2>#ilovefs 2013</h2>

<p>
	Nagu igal aastal, tähistatakse selgi aastal valentinipäeva 14. veebruaril,
	mis on sel aastal juhtumisi neljapäev.
	<a href="/campaigns/ilovefs/2012/ilovefs.html">Eelmise aasta</a>
	vaimus kavatseb FSFE ka käesoleval aastal tähistada seda päeva
	võrgukampaaniaga kui "Ma armastan vaba tarkvara"-päeva.
</p>


<h2>Üleskutse: levita armastust vaba tarkvara vastu!</h2> 

<p>
	Meie võrgukampaania eesmärgiks on teadvustada vaba tarkvara ning selle
	taga olevaid kirglikke ja töökaid inimesi. Näita neile, et hindad nende
	tööd – see võib olla vajalik impulss millegi hea jätkamiseks! Teised on
	juba algust teinud, seega, kui vajad inspiratsiooni,
	<a href="/campaigns/ilovefs/2013/whylovefs.html">
		loe, miks nemad armastavad vaba tarkvara</a>.
</p>

<p>
	Oma tunnete näitamiseks leidub loomulikult mitmeid erinevaid võimalusi.
	Siin on lihtsalt mõned mõtted, kuidas avalikult teada anda, et armastad
	vaba tarkvara.
</p>

<ul>
	<li>
		<strong>E-post/kiri.</strong> Saada tegusatele vaba tarkvara
		arendajatele oma tänusõnad. Ära alahinda selliste sõnumite mõju: kuna
		paljud vaba tarkvara arendajad teevad oma projektide kallal palju tööd
		ilma tasuta, siis "tänan sind" või "armastan sind" on hea jõuallikas
		edasiseks tegevuseks.
	</li>
	<li>
		<strong>Säutsumine.</strong> Valentinipäev on ideaalne aeg säutsumaks,
		kui väga vaba tarkvara sulle meeldib. Kasuta ka silti
		<strong><a href="http://identi.ca/tag/ilovefs">#ilovefs</a></strong>.
		Innusta oma sõpru enda eeskuju järgima ning viime oma sõnumi kõrgustesse
		Twitteri trendides, Identi.ca ajajoonel ning teistes keskkondades.
	</li>

  <li>
  	<strong>Ajaveeb.</strong> Kui pead ajaveebi, siis kirjuta "Ma armastan
  	vaba tarkvara"-päevast ning selle ajenditest. Aita inimestel suhestuda
  	vaba tarkvara ideaalidega.
  </li>

  <li>
  	<strong>Plakatid-loosungid.</strong> Oleme ette valmistanud
  	<a href="/campaigns/ilovefs/2013/banners.html">
  		erinevaid plakateid-loosungeid koondava lehekülje</a>,
  	mida võib vabalt kasutada, et näidata oma toetust "Ma armastan
  	vaba tarkvara"-päevale. Mõnel on isegi juures koodijupp, mis võimaldab
  	neid kergelt oma kodulehel või ajaveebis näidata.
  </li>
</ul>

<h2>Näita oma toetust pisut isiklikumalt…</h2> <!-- unchanged paragraph-->
 
<ul>
	<li>Kallista tarkvaraarendajat. (Ilmselgelt tuleks enne luba küsida.)</li>
	<li>
		Tee oma lemmiktarkvaraarendajale välja. Või tee kellelegi teisele välja
		ning räägi talle jooke nautides vaba tarkvara rakendusest, mis sulle
		enim meeldib.
	</li>
  <li>
  	Räägi oma lõunapausi ajal kolleegidega vabast tarkvarast ning miks on
  	mõtet meie liikumist toetada.
  </li>
  <li>
  	<a href="http://blogs.fsfe.org/mk/?p=399">
  		Saada lemmikpanustajale raamat</a> ja
  	<a href="http://wiki.fsfe.org/SupportPrograms">toeta ühtlasi FSFEd</a>.
  </li>
  <li>
  	<a href="mailto:fellowship@fsfeurope.org">Saada meile pilt</a>, kus
  	avaldad toetust vabale tarkvarale. Avaldame selle oma veebilehel ning
  	paneme kokku galerii vaba tarkvara armastajatest üle maailma!
  </li>
  <li>
  	Kanna riideid, mis näitavad sinu toetust vabale tarkvarale. Kui vajad
  	midagi uut, siis võid tellida midagi
  	<a href="/order/order.html">meilt</a> või oma lemmikprojektilt.
  </li>
	<li>
		Raha ei osta sulle armastust… Küll aga võib raha aidata võidelda sinu
		vabaduse eest. <a href="/donate/donate.html">Toeta FSFEd</a> või
		<a href="http://wiki.fsfe.org/DonateToFreeSoftwareProjects">
			mõnd teist vaba tarkvara algatust</a>,
		et oma tänu avaldada. Nad vajavad sinu toetust, et oma tööd jätkata.
		Seetõttu otsi üles oma lemmikorganisatsioon ning tee neile väike
		kingitus. Võid kindel olla, et nad armastavad sind vastu.
	</li>
</ul>

  <h2>Seotud uudised</h2>

	  <fetch-news/>

  </body>

  <timestamp>$Date: 2012-01-16 20:04:18 +0100 (Mon, 16 Jan 2012) $ $Author: eal $</timestamp>
	<translator>Repentinus</translator>
</html>
<!--
Local Variables: ***
mode: xml ***
End: ***
-->
