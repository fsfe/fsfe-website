<?xml version="1.0" encoding="UTF-8"?>
<html newsdate="2014-01-04" type="newsletter">
  <version>1</version>

<head>
       <title>Ενημερωτικό Δελτίο του FSFE – Ιανουάριος 2014</title>
</head>

<body>
	<h1>Ενημερωτικό Δελτίο του FSFE – Ιανουάριος 2014</h1>

	<h2>Από τις γιορτές των Χριστουγέννων στο καταχείμωνο</h2>

	<p>
		Πολλοί hackers (περιλαμβανομένων και ημών, ασφαλώς!) χαρήκαμε τις διάφορες
		γιορτές που γίνονται στο χειμερινό ηλιοστάσιο. Αλλά, αλίμονο!, δεν είναι
		πια καιρός να στεκόμαστε στα Χριστουγεννιάτικα δώρα, απολαμβάνοντας την οικογενειακή γαλήνη –
		τα Χριστούγεννα πέρασαν, μπήκε ο νέος χρόνος, και η πτήση προς την ελευθερία
		απαιτεί και παλι την προσοχή μας. Συνεπώς, ταιριάζει απόλυτα
		να αρχίσουμε με μια μικρή ανασκόπηση για το τι μας επιφυλάσσει το
		2014 κατά τους επόμενους λίγους μήνες.
	</p>

	<p>
		Σε όσους αρέσουν οι εορτασμοί, πρέπει ήδη να έχουν βάλει στο μάτι
		τις 14 Φεβρουαρίου, την ετήσια περίσταση στην οποία η ιστοσελίδα μας αλλάζει σε ροζ χρώμα και
		γεμίζει με καρδούλες, και είναι η τέλεια στιγμή για να κάνουμε
		<a href="/activities/ilovefs/ilovefs.html">αγκαλίτσες στους προγραμματιστές</a> και να φέρουμε
		τους αγαπημένους μας πιο κοντά στο Ελεύθερο Λογισμικό και στην
		<a href="/fellowship/index.html">Κοινότητα</a>.
	</p>

	<p>
		Σε όσους αρέσει περισσότερο η πρακτική προσέγγιση, θα πρέπει να περιμένουν μέχρι τα τέλη Μαρτίου
		για να
		<a href="http://documentfreedom.org/">επιμορφώσουν τους συμπολίτες τους</a>
		σχετικά με τα <a href="/freesoftware/standards/standards.html">Ανοικτά Πρότυπα</a>. Πάντως, δεν
		είναι απαραίτητο να απογοητεύεστε: οι διάφορες
		<a href="/activities/activities.html">τρέχουσες εκστρατείες μας</a> ψάχνουν πάντοτε
		για νέους χακτιβιστές. Το να έρθετε σε επαφή είναι
		<a href="/contact/contact.html">εύκολο</a>!
	</p>

	<p>
		Και μιας και μιλάμε για τα θέματα αυτά, θα υπάρξουν πολλές ευκαιρίες να γνωρίσετε
		το προσωπικό μας, τους εθελοντές και τα Μέλη, κατά τη διάρκεια του έτους. Για τους καινούργιους,
		το FSFE θα είναι παρόν με ένα περίπτερο στο Συνέδριο Ελεύθερου Λογισμικού
		FOSDEM, που λαμβάνει χώρα το πρώτο Σαββατοκύριακο του Φεβρουαρίου στις Βρυξέλλες.
		Σε όποιον αρέσει να κάνει μια κουβεντούλα ή του τελειώνει
		<a href="/order/order.html">ο εξοπλισμός ελευθερίας</a> ας κάνει μια στάση εκεί. Όσοι δεν
		μπορείτε να τα καταφέρετε να είστε στη FOSDEM φέτος, θα πρέπει κατά καιρούς να ελέγχετε την ενότητα των
		εκδηλώσεων στη <a href="/#id-events">νέα μας ιστοσελίδα</a> για τις νέες ευκαιρίες να
		μας συναντήσετε.
	</p>

	<h2>Η τακτική του "κάντο μόνος σου" (D.I.Y.) ενάντια στη Διαχείριση Ψηφιακών Περιορισμών (DRM)</h2>

	<p>
		Αν και είμαστε σίγουροι ότι πολλοί από τους αναγνώστες μας ήταν, είτε τυχεροί, είτε αρκετά
		εκδηλωτικοί, για να λάβουν μόνο Χριστουγεννιάτικα δώρα που σέβονται την ελευθερία τους,
		πιθανώς να υπάρχουν και κάποιοι που βρέθηκαν με πράγματα που
		είτε δεν φτιάχτηκαν από τον δωρητή τους, ή ούτε καν που εμφανίζονται στον 
		<a href="https://www.fsf.org/givingguide/">Οδηγό Γιορτινών Δώρων</a> του ομοθυγατρικού μας οργανισμού.
	</p>

	<p>
		Έχουμε μερικές συμβουλές για το πώς να χειριστείτε αυτά τα δώρα: μερικά από αυτά μπορείτε
		να τα απελευθερώσετε (π.χ., τις
		<a href="/activities/android/android.html">συσκευές Android</a>);
		οι προγραμματιστές που εργάζονται για να δημιουργήσουν ελεύθερα υποκατάστατα για τα διάφορα ιδιοκτησιακά
		συστήματα, θα εκτιμήσουν σίγουρα δωρέες σε υλικό/ hardware (ψάξτε στο Διαδίκτυο
		για τις διάφορες προσπάθειες απελευθέρωσης των συσκευών διαφόρων κατηγοριών). Και έτσι,
		μπορεί να είστε σε θέση να χακάρετε ένα τέτοιο δώρο για να τρέξετε Ελεύθερο Λογισμικό.
	</p>

	<p>
		Ότι και αν αποφασίσατε να κάνετε με αυτά τα αντικείμενα, θα θέλαμε να μάθουμε
		για τις δικές σας λύσεις. Ανοίξαμε μια λίστα αλληλογραφίας με ένα
		<a href="https://lists.fsfe.org/pipermail/discussion/2014-January/009897.html">νήμα</a>
		για το θέμα αυτό και με μηνύματα στη διεύθυνση
		<a href="mailto:discussion@lists.fsfe.org">discussion@lists.fsfe.org</a>
		(σας παρακαλούμε να θυμάστε ότι πρόκειται για μια δημόσια λίστα αλληλογραφίας) θα είναι πολύ ευπρόσδεκτα. Πέρα
		από τις λύσεις για τα μη-ελεύθερα δώρα, ανυπομονούμε επίσης να διαβάσουμε
		για δώρα που σέβονται την ελευθερία, ή για δώρα "κάντο μόνος σου" (DIY) που απολαμβάνετε πραγματικά.
	</p>

	<h2>Κάτι εντελώς διαφορετικό</h2>

	<ul>
		<li>
			Αυτό το Ενημερωτικό Δελτίο είναι τακτικά διαθέσιμο και στα Ρουμανικά από τον Δεκέμβριο του 2013
			. Οι συνεργάτες μας
			<a href="/associates/associates.html#id-fundația-ceata">Fundația Ceata</a>
			ανέλαβαν από μόνοι τους να προσφέρουν έγκαιρες μεταφράσεις για τις οποίες
			είμαστε εξαιρετικά ευγνώμονες.
		</li>
		<li>
			Από το <a href="https://planet.fsfe.org">planet aggregation</a>:
		</li>
			<ul>
				<li>
					Ο τέως Αντιπρόεδρός μας, ο Henrik Sandklef, ήταν
					<a href="http://sandklef.wordpress.com/2013/12/28/lcd-support-added-in-searduino/">απασχολημένος</a>
					προσθέτοντας
					<a href="http://searduino.wordpress.com/2013/12/28/partial-lcd-support-in-searduino-not-complete-but-ready-for-use/">υποστήριξη για LCD</a>
					στο Searduino. Η τελευταία ανάρτηση (όχι στον πλανήτη) χρησιμεύει επίσης
					και σαν μια έκκληση για νέους συντελεστές/contributors.
				</li>
				<li>
					Το άρθρο της Isabel Drost-Fromm
					‘<a href="http://blog.isabel-drost.de/posts/on-geeks-growing-up.html">Για geeks που μεγαλώνουν</a>’
					στοχάζεται πάνω στην έννοια της ζωής, ή για να το θέσουμε πιο απλά, πάνω στη
					φιλικότητα-προς-την-οικογένεια των διαφόρων συνεδρίων τεχνολογίας. Τα
					θετικά υποδείγμστα που εντόπισε η Isabel αξίζουν λίγα λόγια
					ενθάρρυνσης, και στη ίδια την Isabel δεν λέμε τίποτε άλλο παρά το ότι
					η Επαγωγική Προκατάληψη (Inductive Bias) βασιλεύει!
				</li>
				<li>
					Ο Guido Arnold, ο Εκπρόσωπος και Συντονιστής της Ομάδας Εκπαίδευσης, συνέλεξε
					και συνόψισε τις ειδήσεις του Νοεμβρίου για το
					<a href="https://blogs.fsfe.org/guido/2013/12/free-software-in-education-news-november/">Ελεύθερο Λογισμικό στην Εκπαίδευση</a>.
				</li>
				<li>
					Ο Daniel Pocock έγραψε αναλυτικά για το WebRTC
					(‘<a href="http://danielpocock.com/free-calling-from-browser-to-mobile">Ελεύθερες κλήσεις από τον φυλλομετρητή (browser) προς το κινητό με Ελεύθερο Λογισμικό</a>’,
					‘<a href="http://danielpocock.com/get-webrtc-going-faster">Κάντε το WebRTC να πηγαίνει γρηγορότερα</a>’,
					‘<a href="http://danielpocock.com/xwiki-ten-years-and-webrtc">xWiki: 10 χρόνια και μια ιστορία επιτυχίας του WebRTC</a>’).
				</li>
				<li>
					Ο Paul Boddie έκανε το ίδιο για το Kolab
					(‘<a href="https://blogs.fsfe.org/pboddie/?p=606">Περιπέτειες στο πακετάριμσα του Kolab και του pykolab</a>’,
					‘<a href="https://blogs.fsfe.org/pboddie/?p=623">Ενσωμάτωση του setup-kolab στο πακετάρισμα του Debian</a>’).
				</li>
				<li>
					Το τελευταίο θέμα του πλανήτη που αξίζει μια εύφημη μνεία στο Ενημερωτικό Δελτίο,
					στα πλαίσια αυτής της προσωρινής εκδοτικής επίβλεψης, είναι το άρθρο του Jens Lechtenbörger
					‘<a href="https://blogs.fsfe.org/jens.lechtenboerger/2013/12/23/openpgp-and-smime/">Το OpenPGP και το S/MIME ή Εμπιστοσύνη και “Εμπιστοσύνη”</a>’. Ο Jens
					εξηγεί γιατί το OpenPGP πρέπει να προτιμάται σε σχέση με το S/MIME για την κρυπτογράφηση
					των μηνυμάτων ηλεκτρονικής αλληλογραφίας. Η εξοικείωση με τις οδηγίες συστήνεται ένθερμα
					σε οποιονδήποτε θέλει να χρησιμοποιήσει, ή σκέπτεται να χρησιμοποιήσει την
					κρυπτογράφηση μηνυμάτων ηλεκτρονικής αλληλογραφίας.
				</li>
			</ul>
		<li>
			Ο Repentinus, ένας από τους δύο εκπροσώπους της Κοινότητας, κρατάει ζεσστό
			τον κόρφο του τον φετεινό χειμώνα, φορώντας ένα μάλλινο πρασινόμαυρο κασκόλ που έχει επάνω του
			το σήμα με το σύμβολο της Κοινότητας σε σχήμα ΣΥΝ (Plussy) και τα γράμματα "FSFE". Όσοι αναγνώστες μας ξέρουν να πλέκουν, μπορούν να φτιάξουν για τον εαυτό τους ένα παρόμοιο κασκόλ ακολουθώντας τις
			<a href="http://tjadens.blogspot.co.uk/2014/01/knitting-pattern-make-your-own-fsfe.html">οδηγίες που πρόσφερε η κοπέλα του</a>
			(σας παρακαλούμε να έχετε υπ'όψη σας ότι αυτός ο σύνδεσμος οδηγεί σε ένα ιστολόγιο που φιλοξενείται στο Blogspot.
			Η λήψη προληπτικών μέτρων (όπως η χρήση ενός JavaScript blocker) συστήνεται).
			Οι υπόλοιποι αναγνώστες μας μπορούν είτε να μάθουν να πλέκουν, είτε να βρουν
			κάποιον που να τους πλέξει αυτό το κασκόλ.
		</li>
	</ul>

	<h2>Δωρεές για την Ελευθερία</h2>

	<p>
		Αυτό το Ενημερωτικό Δελτίο άρχισε με μια σύντομη ανασκόπηση των ετήσιων εκδηλώσεων που μας περιμένουν
		στους επόμενους μήνες. Αυτοί οι εορτασμοί, με στοιχεία διασκέδασης και εκπαίδευσης,
		απαιτούν τις συνδυασμένες προσπάθειες των εθελοντών και του προσωπικού μας για να οργανωθούν.
		Πέραν του ότι απαιτούν χρόνο από το προσωπικό, οι δραστηριότητες που φιλοξενούνται ως μέρος των
		εορτασμών, χρειάζονται χρήματα. Εκτός από τις γιορτές διασκέδασης,
		χρειαζόμαστε χρήματα και για να διατηρήσουμε τις συνεχιζόμενες εκστρατείες μας,
		για να ασκούμε παρασκηνιακή πίεση υπέρ του Ελεύθερου Λογισμικού, να συμβουλεύουμε τους προγραμματιστές για την αδειοδότηση του Ελεύθερου Λογισμικού,
		και για να προσφέρουμε εκπαίδευση στις εταιρείες τεχνολογίας σχετικά με το Ελεύθερο Λογισμικό και τη συμμόρφωση με την άδεια χρήσης. 
Δυστυχώς, δεν έχουμε ακόμη εξασφαλίσει τον προϋπολογισμό μας για το 2014.
		Όσοι από εσάς, τους αναγνώστες μας, σκέπτεστε να υποστηρίξετε το έργο μας, μπορείτε είτε να
		<a href="https://my.fsfe.org/donate">κάνετε μια εφάπαξ δωρεά</a> ή να
		<a href="https://my.fsfe.org/donate">εγγραφείτε Μέλη</a>. Ευχαριστούμε όλους
		τους υπάρχοντες δωρητές μας και τα Μέλη μας!
	</p>

	<p>
		Ελεύθερο νέο έτος!<br/>
		<a href="/about/ojasild/ojasild.html">Heiki Ojasild</a> -
		<a href="/">FSFE</a>
	</p>
	
	<p>
		-- <br/>
		<a href="/index.html">Ευρωπαϊκό Ίδρυμα Ελεύθερου Λογισμικού (FSFE)</a><br/>
		<a href="/news/news.rss">Νέα του FSFE</a><br/>
		<a href="/events/events.rss">Επερχόμενες εκδηλώσεις του FSFE</a><br/>
		<a href="https://planet.fsfe.org/en/rss20.xml">Συγκέντρωαη Ιστολογίων της Κοινότητας</a><br/>
		<a href="/contact/community.html">Συζητήσεις για το Ελεύθερο Λογισμικό</a>
	</p>
</body>

<tags>
	<tag key="newsletter"/>
	
</tags>
<translator>Constantine Mousafiris</translator>
</html>
