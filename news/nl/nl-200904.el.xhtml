<?xml version="1.0" encoding="UTF-8" ?>

<html newsdate="2009-05-11" type="newsletter">
<head>
  <title>FSFE Ενημερωτικό Δελτίο - Απρίλιος 2009</title>
</head>
<body>

<h1>FSFE Ενημερωτικό Δελτίο - Απρίλιος 2009</h1>

<p newsteaser="yes">Γνωρίζετε ποιοι κάνουν το Ελεύθερο Λογισμικό βιώσιμο; 
Εσείς! Ναι, είναι η υποστήριξή σας που μας επιτρέπει να λειτουργούμε σε όλην
την Ευρώπη και σε διαφορετικά επίπεδα για να προβάλλουμε και να υπερασπίσουμε
τις αρχές του Ελεύθερου Λογισμικού. Μεταξύ άλλων, οι δωρεές σας έκαναν εφικτό
το σχεδιασμό και το συντονισμό του Δεύτερου Ευρωπαϊκού Τεχνικού Συνεδρίου
Αδειοδότησης και Νομικών Θεμάτων. Επέτρεψαν στην Αυστριακή ομάδα να συμμετάσχει 
σε πολλές δημόσιες εκδηλώσεις σε όλην την Αυστρία και να διατηρήσει την απασχόληση
ενός βοηθού στο γραφείο μας στη Ζυρίχη.</p>

<p>Ολοκληρώσαμε τον απολογισμό του προηγούμενου έτους και δημοσιεύσαμε τα οικονομικά
στοιχεία. Ρίξτε μια ματιά σε αυτά για να διαπιστώσετε πώς χρησιμοποιούμε τις δωρεές σας.</p>

<p>Τέλος θα ήθελα να παρουσιάσω κάποιες αλλαγές στο ενημερωτικό δελτίο. Ελπίζω ότι
θα βελτιώσουν την 'αναγνωστική εμπειρία' σας σχετικά με τη διαρκή δραστηριότητα του
FSFE. Πρώτον, "Στο επίκεντρο" που είναι μια καινούρια ενότητα όπου θα αναφέρομαι σε
επιλεγμένες ειδήσεις με περισσότερες λεπτομέρειες. Δεύτερον, επειδή ο χρόνος περνάει
και οι εκδηλώσεις συσσωρεύονται, θα ανασύρω ένα αξιοσημείωτο στοιχείο από το παρελθόν
και θα το αναφέρω στην ενότητα "Συνέβη στο παρελθόν".</p>

<p align="right">Giacomo Poderi</p>

   <h3>Περιεχόμενα</h3>
<ol>
<li><a href="#LegalWorkshop" name="TOCLegalWorkshop">Δεύτερο Ευρωπαϊκό Τεχνικό Συνέδριο
Αδειοδότησης και Νομικών Θεμάτων για το Ελεύθερο Λογισμικό, 23-24 Απριλίου</a></li>
<li><a href="#WIPO" name="TOCWIPO">Το FSFE στο WIPO 3η Σύνοδος της Επιτροπής για
την Ανάπτυξη και την Πνευματική Ιδιοκτησία</a></li>
<li><a href="#EPOamicus" name="TOCEPOamicus">Το FSFE υποβάλλει στο Ευρωπαϊκό Γραφείο 
Πατεντών την κατάθεση της άποψής του σχετικά με τις Πατέντες Λογισμικού</a></li>
<li><a href="#Interview" name="TOCInterview">Οι συνεντεύξεις στην Κοινότητα: Myriam
Schweingruber</a></li>
<li><a href="#Intern" name="TOCIntern">Το FSFE υποδέχεται τον Thomas Jensch, νέο βοηθό
στο γραφείο της Ζυρίχης</a></li>
<li><a href="#GAvote" name="TOCGAvote">Η ψηφοφορία στην Κοινότητα για τις θέσεις στη
ΓΣ - οι εκλογές είναι σε εξέλιξη</a></li>
<li><a href="#Services" name="TOCServices">Ανανέωση των υπηρεσιών της Κοινότητας</a></li>
<li><a href="#PDFreaders" name="TOCPDFreaders">Το PDFreaders.org απολαμβάνει μια διαρκή
επιτυχία</a></li>
<li><a href="#Austria" name="TOCAustria">Το FSFE εισβάλλει στην Αυστρία</a></li>

<strong>Στο επίκεντρο</strong>

<li><a href="#Figures" name="TOCFigures">FSFE - Έσοδα και Έξοδα 2008</a></li>

<strong>Συνέβη στο παρελθόν</strong>

<li><a href="#Smartcards" name="TOCSmartcards">Οι πρώτες Ηλεκτρονικές Κάρτες της
Κοινότητας</a></li>

<strong>Επόμενες εκδηλώσεις</strong>

<li><a href="#eLiberatica" name="TOCeLiberatica">Το FSFE στην eLiberatica 2009, 22-23
Μαΐου</a></li>
</ol>

	<h3><a name="LegalWorkshop"/>Δεύτερο Ευρωπαϊκό Τεχνικό Συνέδριο Αδειοδότησης και
	Νομικών Θεμάτων για το Ελεύθερο Λογισμικό, 23-24 Απριλίου</h3>
	
	<p>Το δεύτερο Ευρωπαϊκό Τεχνικό Συνέδριο Αδειοδότησης και
	Νομικών Θεμάτων είχε εξαιρετική απήχηση. Στις 23 και 24 Απριλίου,
νομικοί ειδικοί και ενδιαφερόμενα μέρη στην αδειοδότηση Ελεύθερου Λογισμικού
συγκεντρώθηκαν στο Άμστερνταμ για μια παλλόμενη εκδήλωση που διοργάνωσε η
Ομάδα Εργασίας Ελευθερίας (Freedom Task Force, FTF) με χορηγίες από τους
Bender von Haller Dragsted, Blackduck, Canonical, HP και Mozilla. Ο Harald Welte,
από το gplviolations.org, σημειώνει στο ιστολόγιό του: "Πρέπει να παραδεχθώ με
μεγάλη έκπληξη ότι η εποικοδομητική ατμόσφαιρα και η ποιότητα των παρουσιάσεων,
του δημόσιου διαλόγου και των άτυπων συζητήσεων έχει βελτιωθεί ακόμα και πέρα
από το ήδη εξαιρετικό επίπεδο της προηγούμενης χρονιάς". Πράγματι, το συνέδριο
ήταν σημαντικά μεγαλύτερο από εκείνο του 2008, και ήδη σχεδιάζεται μια πλουσιότερη
και ακόμη μεγαλύτερη εκδήλωση για το 2010.</p>

<ul>
<li><a href="http://mail.fsfeurope.org/pipermail/press-release/2009q1/000233.html">Δελτίο
Τύπου</a></li>
</ul>


	<h3><a name="WIPO"/>Το FSFE στο WIPO 3η Σύνοδος της Επιτροπής για
	την Ανάπτυξη και την Πνευματική Ιδιοκτησία</h3>
	
	<p>Από τις 27 Απριλίου μέχρι την 1 Μαΐου, ο Πρόεδρος του FSFE Georg Greve,
συμμετέχει στην "Επιτροπή για την Ανάπτυξη και την Πνευματική Ιδιοκτησία: Τρίτη Σύνοδος"
(CDIP/3) στον Παγκόσμιο Οργανισμό Πνευματικής Ιδιοκτησίας (WIPO). Κατά την προετοιμασία 
αυτής της συνάντησης, ο Georg δημοσίευσε την "Υπόθεση για έναν Παγκόσμιο Οργανισμό Πολιτικής
για την Καινοτομία", η οποία αντικατοπτρίζει την τρέχουσα σημασία της Ημερήσιας Διάταξης
για την Ανάπτυξη του WIPO και πώς αυτή θα έπρεπε να σχετίζεται με τα διεθνή ζητήματα
όπως αυτό των διπλωμάτων ευρεσιτεχνίας λογισμικού. Ζητήματα τα οποία ο Georg ανέδειξε
στην CDIP/3 με τρεις επίσημες παρεμβάσεις μέσα στην εβδομάδα για λογαριασμό του FSFE.</p>

<ul>
<li><a href="http://blogs.fsfe.org/greve/?p=321">http://blogs.fsfe.org/greve/?p=321</a></li>
<li><a href="http://blogs.fsfe.org/greve/?p=327">http://blogs.fsfe.org/greve/?p=327</a></li>
<li><a href="http://blogs.fsfe.org/greve/?p=333">http://blogs.fsfe.org/greve/?p=333</a></li>
<li><a href="http://blogs.fsfe.org/greve/?p=340">http://blogs.fsfe.org/greve/?p=340</a></li>
<li><a href="http://fsfe.org/projects/wipo/">http://fsfe.org/projects/wipo/</a></li>
</ul>


	<h3><a name="EPOamicus"/>Το FSFE υποβάλλει στο Ευρωπαϊκό Γραφείο Πατεντών 
	την κατάθεση της άποψής του σχετικά με τις Πατέντες Λογισμικού</h3>
	
	<p>Μαζί με άλλους οργανισμούς, το FSFE υπέβαλλε τα σχόλιά του στο Ευρωπαϊκό
	Γραφείο Πατεντών (EPO) σχετικά με τη δυνατότητα απονομής διπλωμάτων ευρεσιτεχνίας
στο λογισμικό, σε ανταπόκριση ενός αιτήματος του Διευρυμένου Σώματος Εφέσεων. Στην
υποβολή, το FSFE αναλύει γιατί οι πατέντες λογισμικού είναι επιζήμιες για την καινοτομία,
τον ανταγωνισμό και την οικονομία, βασιζόμενο και στο σκεπτικό της εργασίας που έγινε στη
Νομοπαρασκευαστική Επιτροπή σχετικά με τη Νομοθεσία στα Διπλώματα Ευρεσιτεχνίας (SCP)
του WIPO τον Μάρτιο.</p>

<ul>
<li><a href="http://fsfe.org/projects/swpat/epo-response-042009.html">http://fsfe.org/projects/swpat/epo-response-042009.html</a></li>
<li><a href="http://blogs.fsfe.org/greve/?p=302">http://blogs.fsfe.org/greve/?p=302</a></li>
</ul>


	<h3><a name="Interview"/>Οι συνεντεύξεις στην Κοινότητα: Myriam Schweingruber</h3>
	
	<p>Η Myriam Schweingruber είναι το Μέλος το οποίο υποδεχόμαστε στη σειρά
	συνεντεύξεων "Η μικρότερη μονάδα ελευθερίας". Η Myriam είναι μία αφοσιωμένη
συνήγορος του Ελεύθερου Λογισμικού με με το χάρισμα της πειθούς. Έχοντας εργαστεί ως
μεταφράστρια, δασκάλα και φαρμακοποιός, η Myriam είναι αρκετά έμπειρη στην τέχνη της
επικοινωνίας και δίνει μια σαφή εντύπωση αξιοπιστίας. Στη συνέντευξη μάς μιλάει για 
τις εμπειρίες της με τα Whilhelm Tux, Amarok, KDE, FSFE και γενικά για το Ελεύθερο
Λογισμικό.</p>

<ul>
<li><a href="http://blogs.fsfe.org/fellowship-interviews/?p=46">http://blogs.fsfe.org/fellowship-interviews/?p=46</a></li>
</ul>


	<h3><a name="Intern"/>Το FSFE υποδέχεται τον Thomas Jensch, νέο βοηθό
	στο γραφείο της Ζυρίχης</h3>
	
	<p>Υποδεχόμαστε με χαρά τον Thomas Jensch ως το νέο μας βοηθό στο
	γραφείο της Ζυρίχης. Ο Thomas είναι φοιτητής πολιτικής επιστήμης στο
Πανεπιστήμιο του Leipzig στη Γερμανία. Η εργασία του για τους επόμενους 8 μήνες θα
είναι να μας βοηθάει σε διοικητικά καθήκοντα και να υποστηρίζει τον Πρόεδρο στο
συντονισμό των διαφόρων δραστηριοτήτων του. Για μια ακόμη φορά, καλώς ήλθες Thomas!</p>

	<p>Η συμμετοχή σε θέσεις μαθητείας στο FSFE είναι μια συναρπαστική και
μορφωτική εμπειρία. Αν επιθυμείτε να είστε ο επόμενος βοηθός μας, ρίξτε μια ματιά στο:</p>

<ul>
<li><a href="http://fsfe.org/contribute/internship.html">http://fsfe.org/contribute/internship.html</a></li></ul>


	<h3><a name="GAvote"/>Η ψηφοφορία στην Κοινότητα για τις θέσεις στη
	ΓΣ - οι εκλογές είναι σε εξέλιξη</h3>

	<p>Η περίοδος της ψηφοφορίας για την πρώτη δεσμευμένη για Μέλος θέση στη Γενική
Συνέλευση (ΓΣ), πλησιάζει. Οι τέσσερις υποψήφιοι: Torsten Grote, Jan-Hendrik Peters, Michel
Roche, και Björn Schiessle παρουσιάστηκαν σε όλην την Κοινότητα. Μπορείτε να τους γνωρίσετε
επισκεπτόμενοι τα ιστολόγιά τους και το wiki που διατηρούμε για τις εκλογές. Οι επερχόμενες
και σημαντικές ημερομηνίες είναι: όλος ο μήνας Μάιος ως περίοδος ψηφοφορίας και η 1 Ιουνίου
2009, όταν θα ανακοινώσουμε τα αποτελέσματα. Όλα τα Μέλη μας έχουν ήδη λάβει ένα ηλεκτρονικό
μήνυμα που περιέχει πληροφορίες και οδηγίες για τις διαδικασίες της ψηφοφορίας.</p>

<ul>
<li><a href="http://wiki.fsfe.org/election09">http://wiki.fsfe.org/election09</a></li>
<li><a href="http://fsfe.org/news/2009/news-20090411-01.html">http://fsfe.org/news/2009/news-20090411-01.html</a></li>
</ul>


	<h3><a name="Services"/>Ανανέωση των υπηρεσιών της Κοινότητας</h3>

	<p>Η εργασία για τη νέα τεχνολογική υποδομή της Κοινότητας είναι σε εξέλιξη.
Τον περασμένο μήνα, ολοκληρώσαμε τη μετάβαση από την παλιά ηλεκτρονική πύλη στον νέο
ιστοχώρο <a href="http://fellowship.fsfe.org">http://fellowship.fsfe.org</a> 
(για περισσότερες πληροφορίες σχετικά με τη μετακίνηση των δεδομένων σας: 
<a href="http://wiki.fsfe.org/OldPortal">http://wiki.fsfe.org/OldPortal</a>)
και ενεργοποιήσαμε την νέα αρχική σελίδα, τη διαδικασία εγγραφών και τις σελίδες
διαχείρισης λογαριασμών χρηστών. Μπορείτε να βρείτε μια επισκόπηση των ενεργών υπηρεσιών
της Κοινότητας στο 
<a href="http://wiki.fsfe.org/FellowshipServices">http://wiki.fsfe.org/FellowshipServices</a>
και να ενημερωθείτε για την τρέχουσα κατάσταση ακολουθώντας το ιστολόγιο "Νέα της Κοινότητας"
στα:</p>

<ul>
<li><a href="http://blogs.fsfe.org/news/">http://blogs.fsfe.org</a></li>
<li><a href="http://fellowship.fsfe.org/news.rss">http://fellowship.fsfe.org/news.rss</a></li>
</ul> 


	<h3><a name="PDFreaders"/>Το PDFreaders.org απολαμβάνει μια διαρκή επιτυχία</h3>
	
	<p>Το PDFreaders.org ξεκίνησε πριν από λιγότερο από έξι μήνες, ως ένα έργο της
Κοινότητας για να προβάλλει το Ελεύθερο Λογισμικό ανάγνωσης εγγράφων PDF για όλες τις
σημαντικές πλατφόρμες. Από τότε, ο ιστοχώρος έχει μια τρομερή επιτυχία, τραβώντας την
προσοχή πολλών προμηθευτών ιδιοκτησιακού τύπου προγραμμάτων ανάγνωσης PDF, 
συμπεριλαμβανομένης και της Adobe, καθώς επίσης και πολύ θετική ανταπόκριση από την
κοινότητα.</p>

	<p>Τον Απρίλιο είδαμε άλλη μια αύξηση στην επισκεψιμότητα μετά από ένα συνέδριο
του RSA security, όπου ο Mikko Hypponen, ερευνητής στο F-Secure, αναφέρθηκε στο PDFreaders.org
στο φως των πρόσφατων αποκαλύψεων για τα προβλήματα ασφαλείας στο Adobe Reader. Οι εθελοντές
μας κατάφεραν να μεταφράσουν το PDFreaders.org σε 15 γλώσσες και τα Μέλη μας το ανανεώνουν
συνεχώς. Νέα προγράμματα ανάγνωσης έχουν προστεθεί πρόσφατα και μια μεγάλη ανανέωση σχετικά
με τα Ανοιχτά Πρότυπα πλησιάζει!</p>

<ul>
<li><a href="http://news.cnet.com/8301-1009_3-10224449-83.html">http://news.cnet.com/8301-1009_3-10224449-83.html</a></li>
<li><a href="http://pdfreaders.org">http://pdfreaders.org</a></li>
</ul> 


	<h3><a name="Austria"/>Το FSFE εισβάλλει στην Αυστρία</h3>

	<p>Συνεχίζοντας την "Linuxwochen Österreich Tour" που άρχισε τον Μάρτιο, η
	Αυστριακή μας ομάδα διαδίδει τις αρχές του Ελεύθερου Λογισμικού σε μεγάλες
Αυστριακές εκδηλώσεις όλον τον Απρίλιο. Η περιήγηση αποτελείται από έξι εκδηλώσεις,
τέσσερις από τις οποίες μέσα στον Απρίλιο, για ένα σύνολο εννέα ημερών με ενημερωτικά
περίπτερα και έξι ομιλίες. Ο Peter Bubestinger, Αναπληρωτής Συντονιστής για την Αυστρία,
διοργάνωσε πέντε από τις ομιλίες και ο David Ayer, μέλος της Αυστριακής ομάδας, διοργάνωσε
εκείνη στο Linz. Τα θέματα των ομιλιών είχαν ένα εύρος από το Ελεύθερο Λογισμικό στα σχολεία
και την εκπαίδευση μέχρι στα μελλοντικά σενάρια για τη χρήση του Ελεύθερου Λογισμικού. Αυτές
είναι οι φάσεις της περιήγησης του Απριλίου: "FLOSStag 2009", 15 Απριλίου, Πανεπιστήμιο
του Δούναβη στην Krems· "Linuxwochen Wien", 16-18 Απριλίου, Βιέννη· "Liwoli 2009", 23-25
Απριλίου, Πανεπιστήμιο Τέχνης και Βιομηχανικού Σχεδιασμού του Linz· "LinuxTage", 25 Απριλίου,
Graz.</p>


	<h2>Στο επίκεντρο</h2>

	<h3><a name="Figures"/>FSFE - Έσοδα και Έξοδα 2008</h3>

	<p>Πρόσφατα δημοσιεύσαμε τα οικονομικά αποτελέσματα για το 2008.
Ήταν μια έντονη χρονιά και όπως και τα προηγούμενα χρόνια επιβεβαίωσε την
επέκταση της δραστηριότητάς μας. Με 245,000 και 68,000 € αντίστοιχα, οι δωρεές
και το πρόγραμμα της Κοινότητας αποδείχτηκαν ζωτικά για τη στήριξη του οργανισμού μας.
Για μια ακόμα φορά, θα θέλαμε να εκφράσουμε την ευγνωμοσύνη μας σε όποιον
αποφάσισε να δωρίσει ή να γίνει Μέλος. Αυτό μας επιτρέπει να εκτελούμε τα
προγράμματά μας και να εργαζόμαστε για τη διάδοση και την υπεράσπιση του Ελεύθερου
Λογισμικού. Με συνολικά έσοδα 383,221 € και έξοδα 303,419 €, το 2008 τελείωσε με
ένα πολύ θετικό ισοζύγιο και αυτό θα μας επιτρέψει να ενισχύσουμε τον οργανισμό μας 
όπως σχεδιάζαμε να το κάνουμε για κάμποσο καιρό.</p>

	<p>Για τη διαχείριση και το συντονισμό της συνεχώς αυξανόμενης βάσης προσωπικού
και εθελοντών που εργάζονται για εμάς σε τοπικό, εθνικό και διεθνές επίπεδο αποφασίσαμε
να αναζητήσουμε έναν Εκτελεστικό Διευθυντή πλήρους απασχόλησης. Μια παρόμοια θέση θα
προκηρυχθεί για το συντονισμό του προγράμματος της Κοινότητας και της εποπτείας της
Γερμανικής περιοχής, από όπου προέρχονται τα περισσότερα από τα Μέλη και δωροθέτες.
Οι δραστηριότητες της Ομάδας Εργασίας Ελευθερίας (Freedom Task Force, FTF) επίσης θα
ενισχυθούν και τέλος θα ερευνήσουμε τις πιθανότητες να επεκτείνουμε την εργασία μας
περί πολιτικών σε επίπεδο ΕΕ και ΟΗΕ. Ελπίζουμε ότι θα συνεχίσετε να είστε οι συνοδοιπόροι
και οι υποστηρικτές μας!</p>

<ul>
<li><a href="http://fsfe.org/about/funds/2008.html">http://fsfe.org/about/funds/2008.html</a></li>
</ul>

<p>Σχετικοί σύνδεσμοι:</p>
<ul>
<li><a href="http://fsfe.org/donate/thankgnus.html">http://fsfe.org/donate/thankgnus.html</a></li>
<li><a href="http://fellowship.fsfe.org/">http://fellowship.fsfe.org/</a></li>
<li><a href="http://fsfe.org/news/2009/news-20090414-01.html">http://fsfe.org/news/2009/news-20090414-01.html</a></li>
</ul> 

	<h2>Συνέβη στο παρελθόν</h2>

	<h3><a name="Smartcards"/>Οι πρώτες Ηλεκτρονικές Κάρτες της Κοινότητας</h3>
	
	<p>Ήταν Απρίλιος του 2005 όταν προετοιμάσαμε και παραδώσαμε την πρώτη δέσμη
από 250 Ηλεκτρονικές Κάρτες της Κοινότητας. Από τότε, πολλοί περισσότεροι έγιναν μέλη
της Κοινότητας και πολλές περισσότερες Ηλεκτρονικές Κάρτες έχουν παραδοθεί.</p>

<ul>
<li><a href="http://fellowship.fsfe.org/card.html">http://fellowship.fsfe.org/card.html</a></li>
</ul>


	<h2>Επόμενες εκδηλώσεις</h2>

	<h3><a name="eLiberatica"/>Το FSFE στην eLiberatica 2009, 22-23 Μαΐου</h3>
	
	<p>Ο Georg θα μιλήσει για τις προκλήσεις του παραδοσιακού συστήματος προτυποποίησης,
το ρόλο της απονομής πατεντών και τους μηχανισμούς που μας επιτρέπουν να αντιμετωπίζουμε τα
νομικά ζητήματα, στην eLiberatica 2009. Μία από τις μεγαλύτερες εκδηλώσεις διαλόγου για το
Ελεύθερο Λογισμικό στην Ανατολική Ευρώπη.</p>

<ul>
<li><a href="http://www.eliberatica.ro/2009/index">http://www.eliberatica.ro/2009/index</a></li>
</ul>

<p>Μπορείτε να βρείτε έναν κατάλογο με όλα τα ενημερωτικά δελτία του FSFE στο</p>
<a href="http://fsfe.org/news/newsletter.html">http://fsfe.org/news/newsletter.html</a>

<p>Μπορείτε να γίνετε μέλη της Κοινότητας και να βρείτε πώς να μας υποστηρίξετε στο</p>
 <a href="http://fellowship.fsfe.org/join">http://fellowship.fsfe.org/join</a>
 <a href="http://fsfe.org/contribute/contribute.html">http://fsfe.org/contribute/contribute.html</a>

<p>Copyright (C) FSFE. Η κατά λέξη αντιγραφή και αναδιανομή ολόκληρου του άρθρου
επιτρέπεται σε οποιοδήποτε μέσο, δεδομένου πως αυτή η σημείωση θα διατηρηθεί.</p>

</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
