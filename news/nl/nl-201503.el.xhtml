<?xml version="1.0" encoding="UTF-8" ?>

<html newsdate="2014-03-04" type="newsletter">
  <version>1</version>

<head>
	<title>Ενημερωτικό Δελτίο FSFE - Μάρτιος 2015</title>
</head>

<body microformats="h-entry">
	<h1 class="p-name">Ενημερωτικό Δελτίο FSFE - Μάρτιος 2015</h1>

<h2>Η απάντηση του FSFE στη διαβούλευση της Ε.Ε. για τα διπλώματα ευρεσιτεχνίας (πατέντες) και τα Πρότυπα</h2>

<p>Πιστεύουμε ότι τα ιδιοκτησιακά πρότυπα και τα διπλώματα ευρεσιτεχνίας (πατέντες) λογισμικού είναι εμπόδια για την
υιοθέτηση Ελεύθερου Λογισμικού. Για να ξεφορτωθούμε αυτά τα εμπόδια πρέπει, επίσης, να βοηθήσουμε
και τις δημόσιες υπηρεσίες να το κατανοήσουν αυτό. Για τον λόγο αυτό, τον τελευταίο μήνα, απαντήσαμε σε
μια διαβούλευση για την αλληλεπίδραση μεταξύ Προτύπων και διπλωμάτων ευρεσιτεχνίας που οργάνωσε η Γενική Διεύθυνση της
Ευρωπαϊκής Επιτροπής για την Εσωτερική Αγορά, τη Βιομηχανία,
την Επιχειρηματικότητα και τις Μικρο-Μεσαίες Επιχειρήσεις.</p>

<p><a href="/news/2015/news-20150218-01.html">Στην απάντησή μας</a>, εστιάσαμε
κυρίως στο πώς τα διπλώματα ευρεσιτεχνίας επηρεάζουν αρνητικά τον ανταγωνισμό και την καινοτομία στην
αγορά λογισμικού. Αναδείξαμε επίσης, το ότι οι λεγόμενοι “δίκαιοι, λογικοί και
χωρίς διακρίσεις” (FRAND) όροι αδειοδότησης, συνιστούν στην πράξη μια σοβαρή
διάκριση κατά του Ελεύθερου Λογισμικού. Σε πολλούς τομείς της αγοράς λογισμικού,
αυτά τα προγράμματα αποτελούν και τον μόνο σημαντικό ανταγωνισμό προς τις μη-ελεύθερες προσφορές. Οπότε,
το FSFE συνιστά να μπορούν, αντιθέτως, οι οργανισμοί Προτύπων να υλοποιούν τις
επιτυχημένες πολιτικές αδειοδότησης του W3C και άλλων σωμάτων, και να κάνουν υποχρεωτική την
χωρίς-περιορισμούς αδειοδότηση των διπλωμάτων ευρεσιτεχνίας που είναι ουσιώδη για τα Πρότυπα.</p>

<p>Αν θέλετε να μας βοηθήσετε να προωθήσουμε τα Ανοικτά Πρότυπα, παρακαλώ συμμετέχετε στη φετινή
Ημέρα Ελευθερίας Εγγράφων/ DFD (δείτε τα θέματα της στήλης Δραστηριποιηθείτε αυτού του μήνα, στο τέλος του
ενημερωτικού δελτίου).</p>

<h2>Το Ελεύθερο Λογισμικό σαν αναπόσπαστο μέρος των Ανοιτκών Εκπαιδευτικών Πόρων (Open Educational Resources)</h2>

<p>Όσο περισσότερο βλέπουμε τα κλασικά εκπαιδευτικά περιβάλλοντα να εξοπλίζονται με υπολογστές,
τόσο πιο σημαντικό γίνεται ένα εκπαιδευτικό σύστημα που να διδάσκει στον κάθε μαθητή να
έχει τον έλεγχο της τεχνολογίας του. Για το FSFE, η βάση για κάτι τέτοιο είναι το Ελεύθερο
Λογισμικό.</p>

<p>Μαζί με άλλους εταίρους στο “Bündnis Freie Bildung” (Συμμαχία Ελεύθερης
Εκπαίδευσης) δημοσιεύσαμε ένα <a
href="/news/2015/news-20150210-01.html">κείμενο με τις θέσεις μας για τη
δημιουργία και τη χρήση Ανοιτκών Εκπαιδευτικών Πόρων (ΑΕΠ)</a>. Αυτό το κείμενο εστιάζεται
ιδιαίτερα στη δημιουργία και τη χρήση ΑΕΠ μέσα στο Γερμανικό εκπαιδευτικό
σύστημα. Θα είναι υποχρεωτικό οι εκπαιδευτικοί πόροι, περιλαμβανομένου του
λογισμικού, που χρηματοδοτήθηκαν με δημόσιο χρήμα, να δίνονται στην κυκλοφορία με ελεύθερες άδειες. Περαιτέρω,
το κείμενο θέσεων απαιτεί από τα εκπαιδευτικά ιδρύματα να λαμβάνουν υπ' όψη τους τη
συμβατότητα με Ελεύθερο Λογισμικό, ήδη από τη φάση ανάπτυξης ή επέκτασης των
υποδομών IT που διαθέτουν. Μέσα σε αυτό το πλαίσιο, προβλέπει για “όλους τους εκπαιδευτικούς
πόρους να είναι χρησιμοποιήσιμοι χωρίς κανέναν νομικό ή τεχνικό φραγμό”.</p>

<p>Αν θέλετε να μάθετε περισσότερα για το τι συνέβη στον χώρο της Εκπαίδευσης
που σχετίζεται με το Ελεύθερο Λογισμικό, διαβάστε <a
href="https://blogs.fsfe.org/guido/2015/02/free-software-in-education-news-january/">την
αναφορά Ιανουαρίου της ομάδας Εκπαίδευσης</a>.</p>

<h2>Τι συνέβη την ημέρα για το “Αγαπώ το Ελεύθερο Λογισμικό”;</h2>

<p>Στις 14 Φεβρουαρίου 2015, άνθρωποι από όλον τον κόσμο, έδειξαν την εκτίμησή τους
στους συντελεστές του Ελεύθερου Λογισμικού. Ήταν το πέμπτο έτος που ζητήσαμε από τους ανθρώπους
να συμμετέχουν στην ημέρα για το “Αγαπώ το Ελεύθερο Λογισμικό”. <a
href="/news/2015/news-20150302-01.html">Η φετινή αναφορά δείχνει μια ποικιλία
δηλώσεων αγάπης που εκδηλώθηκαν αυτή την ημέρα</a>, που περιλαμβάνει αναρτήσεις σε ιστολόγια, φωτογραφίες,
comics, ποιήματα, και μια βιβλιοθήκη Android #ilovefs.</p>

<p>Θέλουμε να ευχαριστήσουμε όλους εκείνους που έδωσαν κίνητρο στους συντελεστές Ελεύθερου Λογισμικού
στη φετινή ημέρα του “Αγαπώ το Ελεύθερο Λογισμικό”, και να ζητήσουμε από όλους σας να σημειώσετε στα ημερολόγιά σας
την 14η Φεβρουαρίου, για να προσφέρετε και εσείς κίνητρο στους ανθρώπους που μας δίνουν τη δυνατότητα να ελέγχουμε
την τεχνολογία μας.</p>

<h2>Κάτι εντελώς διαφορετικό</h2>

<ul>

<li>Ο Hannes Hauswedell από τη Γερμανική ομάδα, έγραψε μια ενημέρωση για την κατάσταση
με το πρόγραμμα ασφαλούς μετάδοσης μηνυμάτων (secure texting). Τον τελευταίο μήνα, ο Hannes μαζί με άλλους,
θέλησαν αν βελτιώσουν την κατάσταση με το Textsecure, που ατυχώς δεν δούλευε καθόλου μέχρι τώρα. Έτσι,
ο Hannes άλλαξε γνώμη, και τώρα <a
href="https://blogs.fsfe.org/h2/2015/02/23/secure-texting-part-ii/">συστήνει το
kontalk</a>.</li>

<li>Το Μέλος μας Cory Doctorow έγραψε ένα άρθρο στον Guardian, φανταζόμενος
πώς θα ήταν <a
href="http://www.theguardian.com/technology/2015/feb/13/if-dishwashers-were-iphones">“Αν
τα πλυντήρια πιάτων ήταν iPhones”</a>.</li>

<li>Ο Christian Kalkhoff <a href="https://blogs.fsfe.org/softmetz/?p=53">αναφέρει
για τη συνάντηση Ιανουαρίου της ομάδας του Μονάχου του FSFE</a>. Για να βρείτε τις επερχόμενες τοπικές
συναντήσεις κοντά σε εσάς, παρακαλούμε ρίξτε μια ματιά στη <a
href="/events/events.html">σελίδα μας με τις εκδηλώσεις</a>.</li>

<li>Οι εκλογές της Κοινότητας σε μία από τις θέσεις στη Γενική Συνέλευση του FSFE είναι ανοικτές
μέχρι τις 6 Μαρτίου 2015. Όλα τα έχοντα δικαίωμα ψήφου μέλη πρέπει να έχουν λάβει τις
οδηγίες για την ψηφοφορία, για να αποφασίσουν ανάμεσα στους <a
href="https://wiki.fsfe.org/FellowshipElection_2015">Nicolas Dietrich, Max
Mehl, και Felix Stegerman</a>. Οπότε, αν δεν ψηφίσατε ακόμη, κάντε το τώρα!</li>

<li>Από το <a href="https://planet.fsfe.org">planet aggregation</a>:</li>

<ul>

<li>Μετά τη δημοσίευση πολλών αναφορών για την κυκλοφορία προϊόντων της Lenovo με μια
μορφή adware, γνωστής ως Superfish, <a
href="https://blogs.fsfe.org/pboddie/?p=852">ο Paul Boddie ρωτά ποιο ήταν το σκεπτικό
της Lenovos</a>, και από ποιον περιμένουν να παίρνουν τα λεφτά τους στο μέλλον.</li>

<li>Ο Max Mehl ρωτήθηκε από έναν φίλο γιατί “επενδύει τόσο πολύ χρόνο στο
FSFE, αντί να ξοδεύει περισσότερη ενέργεια σε άλλες οργανώσεις που εστιάζουν περισσότερο
σε θέματα ιδιωτικότητας.” <a
href="http://blog.mehl.mx/2015/in-the-end-freedom-is-what-matters/">Σε αυτή την ανάρτηση
ιστολογίου</a>, απαντά σε εκείνο το ερώτημα.</li>

<li><a
href="http://creative-destruction.me/2015/02/26/student-papers-reda-report-amendments-birthday-and-more/">Ο Mirko
Böhm ανακεφαλαίωσε τις τελευταίες του εβδομάδες</a> περιλαμβάνοντας πάνω σε ποια πράγματα δούλεψε με τους
μαθητές του, για τροποποιήσεις στην αναφορά της Julia Reda, για διπλώματα ευρεσιτεχνίας λογισμικού, και για
προγραμματισμό σε Qt.</li>

<li>Ο Daniel Pocock έγραψε για τα <a
href="http://danielpocock.com/lumicall-third-birthday">τρίτα γεννέθλια του
Lumicall</a>.</li>

<li>Ο Christian Kallhoff αναφέρει από <a
href="https://blogs.fsfe.org/softmetz/?p=60">την εμπειρία του με την διόρθωση ενός σφάλματος (bug) στο
Ελεύθερο Λογισμικό</a>.</li>

<li>Ο Nico Rikken έγραψε σχετικά με την <a
href="http://nicorikken.eu/blog/software-isnt-magic/">κατανόηση του λογισμικού
και γιατί δεν πρόκειται για μαγεία</a>, και σχετικά με την <a
href="http://nicorikken.eu/blog/ubuntu-calling-for-freedom/">ελευθερία που προσφέρει το
τηλέφωνο Ubuntu</a>.</li>

</ul>
</ul>

<h2>Δραστηριοποιηθείτε: Λάβετε μέρος στην Ημέρα Ελευθερίας Εγγράφων 2015!</h2>

<p>Κάθε χρόνο από το 2008, οι άνθρωποι που ενδιαφέρονται για μια ελεύθερη κοινωνία της πληροφορίας,
γιορτάζουν την <a href="http://documentfreedom.org">Ημέρα Ελευθερίας Εγγράφων</a> για να
αυξήσουν τη συνειδητοποίηση για τα Ανοικτά Πρότυπα. Φέτος και πάλι, άνθρωποι από όλο τον κόσμο, μαζεύονται
στις 25 Μαρτίου για να μιλήσουν για την πρόσβαση στις επικοινωνίες, να οργανώσουν τοπικές δημόσιες
δραστηριότητες, και γενικά να διαδώσουν το μήνυμα για τα Ανοικτά Πρότυπα με δεκάδες
διαφορετικούς τρόπους.</p>

<p>Προσφέρουμε διαφημιστικό υλικό σε πολλές γλώσσες, και γραφικά που εσείς μπορείτε
να συνδυάσετε, να μοιραστείτε και να βελτιώσετε, για να το δημοσιεύσετε στη δική σας εκδήλωση. Αν οργανώνετε μια
τοπική εκδήλωση, ενδέχεται να μπορούμε να προσφέρουμε χρηματοδότηση των δικών σας τοπικών δραστηριοτήτων ή των δικών σας
τοπικών εκτυπώσεων - χάρη στους χορηγούς για την ημέρα DFD. Για να εμπνευσθείτε, ρίξτε μια ματιά στο <a
href="http://documentfreedom.org/news/2014/news-20140424-01.html">τι έκαναν άλλες
ομάδες από το Μεξικό και την Ιαπωνία πέρυσι</a>.</p>

<p><a href="http://documentfreedom.org/getinvolved.html">Δηλώστε συμμετοχή στο DFD
2015!</a></p>

<p>Ευχαριστούμε όλους τους <a href="/contribute/contribute.html">εθελοντές</a>, τα <a href="https://my.fsfe.org/donate">Μέλη</a>  
και τους<a href="/donate/thankgnus.html">εταιρικούς δωρητές</a> που καθιστούν εφικτό το έργο μας,<br/>
<a href="/about/people/kirschner">Matthias Kirschner </a> - <a href="/">FSFE</a></p>
    <!--/e-content-->
</body>

<sidebar promo="about-fsfe" />
<author id="kirschner" />
<date>
	<original content="2015-03-04" />
</date>
<followup>donate</followup>
<tags>
	<tag key="newsletter"/>
</tags>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
