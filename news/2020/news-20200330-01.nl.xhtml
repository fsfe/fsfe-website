<?xml version="1.0" encoding="UTF-8"?>
<html newsdate="2020-03-30">
  <version>1</version>


<head>
    <title>Freeware, Vrije Software en de Corona-viruscrisis: kies uw gereedschappen verstandig!</title>
  </head>
  
<body>

<h1>Freeware, Vrije Software en de Corona-viruscrisis: kies uw gereedschappen verstandig!</h1>

<p>Het toejuichen van artsen en verpleegkundigen, het naaien van gezichtsmaskers, het doneren van handschoenen en desinfecterende gel, het bouwen van beademingsapparatuur en het doen van boodschappen voor oudere buren: iedereen wil bijdragen aan het verlichten van de dramatische situaties die de COVID-19 pandemie met zich meebrengt.</p> 

<p>De software-industrie probeert haar steentje bij te dragen door gebruikers toegang te geven tot proefversies van propriëtaire programma's. Maar voordat u verder gaat en gebruik maakt van deze vrijgevigheid wilt u misschien eerst de kleine lettertjes lezen. Wat vandaag een grote opluchting lijkt zou morgen wel eens een last kunnen worden.</p> 

<p>Natuurlijk waardeert iedereen alle bijdragen, alles wat kan helpen om samen de crisis te boven te komen, maar u moet op uw hoede zijn voor aanbiedingen van propriëtaire softwareleveranciers. Onder zelfstandigen zijn bijvoorbeeld thuiswerkprogramma's (tekstverwerkers, spreadsheets, databases) erg populair. Maar wees voorzichtig met wat u kiest: als de crisis eenmaal voorbij is kunt u wakker worden met een strenge verkoop lock-in, onverwachte kosten en andere verwante problemen.</p>

<p>Hetzelfde geldt voor bedrijven die hun werknemers vragen om thuis te werken. De oplossingen die zij kiezen om de uitdagingen van het werken op afstand te overwinnen kunnen problemen veroorzaken die in de toekomst, als de crisis eenmaal voorbij is, een averechts effect zullen hebben.</p>

<p>Het is begrijpelijk dat softwarebedrijven, waarvan velen zelf onder grote druk staan, op deze manier nieuwe klanten proberen te lokken. Maar u moet zich afvragen of wat in de meeste gevallen slechts een marketingstrategie is voor u op de lange termijn nuttig zal zijn. Propriëtaire softwarebedrijven verkopen freeware-programma's die zowel in tijd als in bruikbaarheid beperkt zijn. Ze bieden geen manier om de oplossingen aan te passen aan uw behoeften, geen toestemming om de gereedschappen aan te passen en te verbeteren en juridische sancties als u ze met anderen deelt. U kunt het gereedschap alleen voor beperkte doeleinden gebruiken en u mag de code niet bestuderen. Freeware geeft u geen van de vier vrijheden van Vrije Software: om de software te gebruiken, te bestuderen, te delen en te verbeteren.</p>

<p>Bovendien kunnen uw collega's en werknemers aan deze software wennen en er hun workflow op bouwen, waarna het over een paar maanden, als de crisis voorbij is, moeilijk zal worden om over te stappen op een andere oplossing. De applicatie die u kiest kan ook deel uitmaken van een grotere softwareverzameling, waardoor u gedwongen wordt om software aan te schaffen en er licenties voor te kopen die u niet nodig heeft als het aanbod eenmaal is ingetrokken. Het kan ook zijn dat u vastzit aan gegevens die zijn vergrendeld op gesloten applicaties waardoor het moeilijk wordt om later van leverancier te wisselen. Wat vandaag nuttig lijkt kan morgen duur zijn en een gedoe om af te handelen. We raden u sterk aan om zorgvuldig te beslissen welke software u kiest.</p>

<p>Omdat veel propriëtaire programma's kunnen worden vervangen door <a href="https://wiki.fsfe.org/Activities/FreeSoftware4RemoteWorking">Vrije Software-oplossingen</a> die voldoen aan <a href="https://fsfe.org/activities/os/">Open Standaarden</a> kunt u uw software draaien op een manier die past bij uw behoeften zonder dat u zich zorgen hoeft te maken over extra en onvoorspelbare kosten in de toekomst. Als u vandaag een nieuwe oplossing nodig heeft, kies dan een oplossing die ook morgen goed voor u is en kies voor Vrije Software. Maak gebruik van uw rechten om de software te gebruiken, te bestuderen, te delen en te verbeteren, op elk moment, tijdens of na de crisis.</p>

<h2>Controlelijst voor uw oplossing:</h2>

<p>Controleer of als er reclame wordt gemaakt voor Vrije Software, dit gereedschap ook echt Vrije Software is. <a href="https://twitter.com/catalystk_crm/status/1242727641896988672">Sommige</a> <a href="https://twitter.com/procezoapp/status/1242790980819931137">software</a>-<a href="https://twitter.com/SilFerBots/status/1243073251640610816">bedrijven</a> hebben geen scrupules om hun producten Vrije Software te noemen, zelfs als ze dat niet zijn, met het enige doel nieuwe klanten te werven.</p>

<p>Vraag uzelf af: "Is het echt Vrije Software? Kan ik de software gebruiken, bestuderen, delen en verbeteren zonder enige beperking?" Controleer de licentie. Neem in geval van twijfel, <a href="https://fsfe.org/activities/ftf/licence-questions.html"> contact op met ons licentieteam</a> en vraag of het gereedschap dat u overweegt te gebruiken een Vrije Software oplossing is.</p>

<p>Hier kunt u <a href="https://fsfe.org/freesoftware/basics/4freedoms.html">meer leren over het concept Vrije Software.</a></p>

<video width="100%" crossorigin="crossorigin" poster="/graphics/15years-video-poster.png" controls="controls">
  <source media="screen and (min-device-width:1000px)" type="video/mp4; codecs=&quot;avc1.42E01E, mp4a.40.2&quot;" src="https://download.fsfe.org/videos/15years/FSFE15_30.mp4"></source>
  <source media="screen and (min-device-width:1000px)" type="video/webm; codecs=&quot;vp9, opus&quot;" src="https://download.fsfe.org/videos/15years/FSFE15_38.webm"></source>
  <source media="screen and (max-device-width:999px)" type="video/mp4; codecs=&quot;avc1.42E01E, mp4a.40.2&quot;" src="https://download.fsfe.org/videos/15years/FSFE15_mobile.mp4"></source>
  <source media="screen and (max-device-width:999px)" type="video/webm; codecs=&quot;vp9, opus&quot;" src="https://download.fsfe.org/videos/15years/FSFE15_mobile.webm"></source>
  <track default="default" label="English" srclang="en" kind="subtitles" src="https://download.fsfe.org/videos/15years/vtt/15years-FSFE.en.vtt"></track>
  <track label="Deutsch" srclang="de" kind="subtitles" src="https://download.fsfe.org/videos/15years/vtt/15years-FSFE.de.vtt"></track>
  <track label="Ελληνικά" srclang="el" kind="subtitles" src="https://download.fsfe.org/videos/15years/vtt/15years-FSFE.el.vtt"></track>
  <track label="Español" srclang="es" kind="subtitles" src="https://download.fsfe.org/videos/15years/vtt/15years-FSFE.es.vtt"></track>
  <track label="Français" srclang="fr" kind="subtitles" src="https://download.fsfe.org/videos/15years/vtt/15years-FSFE.fr.vtt"></track>
  <track label="Italian" srclang="it" kind="subtitles" src="https://download.fsfe.org/videos/15years/vtt/15years-FSFE.it.vtt"></track>
  <track label="Nederlands" srclang="nl" kind="subtitles" src="https://download.fsfe.org/videos/15years/vtt/15years-FSFE.nl.vtt"></track>
  <track label="Shqip" srclang="sq" kind="subtitles" src="https://download.fsfe.org/videos/15years/vtt/15years-FSFE.sq.vtt"></track>
  <track label="Türkçe" srclang="tr" kind="subtitles" src="https://download.fsfe.org/videos/15years/vtt/15years-FSFE.tr.vtt"></track>
  <track label="српски" srclang="sr" kind="subtitles" src="https://download.fsfe.org/videos/15years/vtt/15years-FSFE.sr.vtt"></track>
  <track label="eesti keel" srclang="et" kind="subtitles" src="https://download.fsfe.org/videos/15years/vtt/15years-FSFE.et.vtt"></track>
</video>


<h3>Hier zijn enkele tips voor het zoeken naar Vrije Software</h3>

<ul>
<li>Wordt de software gratis, maar in tijd beperkt aangeboden? Dan is het geen Vrije Software. Het is zeer waarschijnlijk dat u kosten moet betalen voor het gebruik van de software na de crisis.</li>
<li>Kan de software alleen worden gebruikt voor enkele werkstations of door een beperkt aantal gebruikers? Dan is het geen Vrije Software. Het is zeer waarschijnlijk dat u in de nabije toekomst kosten moet betalen voor het gebruik van de software voor de werkstations die u nu gratis gebruikt.</li>
<li> Wordt de applicatie alleen gratis ter beschikking gesteld aan bedrijven? Dan is het geen Vrije Software. Het is zeer waarschijnlijk dat u na de crisis kosten zult moeten betalen om deze software te kunnen blijven gebruiken.</li>
<li>Is het woord "proefperiode" opgenomen in de beschrijving van de software?  Dan is het geen Vrije Software. Na de proefperiode moet u de volledige kosten voor het gebruik van het gereedschap betalen.</li>
<li>Is de software alleen beschikbaar voor ziekenhuizen, scholen of andere specifieke sectoren? Dan is het geen Vrije Software. Het is alleen freeware voor bepaalde industrieën en het is zeer waarschijnlijk dat deze industrieën er ooit voor zullen moeten betalen.</li>
<li>Vermeld de reclame dat u een licentie kunt winnen? Dan is het geen Vrije Software. Zelfs als u een van de gelukkige winnaars bent zult u niet in staat zijn om de software aan te passen aan uw behoeften. Ook zult u onverwachte kosten hebben wanneer u wilt updaten naar een nieuwere of hogere versie.</li>
<li>Zeggen de makers dat ze het gereedschap open source zullen maken? Dan is het (op dit moment) geen Vrije Software. Wees voorzichtig met beloftes! De makers zouden slecht delen van de software kunnen vrijmaken en zouden de ondersteuning van het gereedschap met updates snel kunnen stoppen. Dit zal u dwingen om te upgraden naar een nieuwere, onvrije versie. </li>	
</ul>


<p>Deze tijden zijn ook moeilijk voor liefdadigheidsorganisaties zoals de FSFE. We werken eraan om gebruikers in staat te stellen de technologie te controleren. We strijden al sinds 2001 voor de rechten van de gebruikers en we blijven onafhankelijk dankzij de hulp van onze donateurs en supporters. Om een onafhankelijke stem voor Vrije Software te blijven zijn we afhankelijk van uw donaties. <a href="https://my.fsfe.org/donate">Met uw financiële steun</a> draagt u bij aan het versterken van de basis waarop we ons liefdadigheidswerk voor vrijheid in de informatiemaatschappij kunnen bouwen.</p>

</body>

<discussion href="https://community.fsfe.org/t/freeware-free-software-and-the-corona-virus-crisis-choose-your-tools-wisely/414" />

<tags>
  <tag key="front-page"/>
  <tag key="tools">gereedschappen</tag>
  <tag key="corona">Corona</tag>
</tags> 
<translator>André Ockers</translator>
</html>
