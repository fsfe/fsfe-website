<?xml version="1.0" encoding="UTF-8"?>
	<html newsdate="2023-12-14">
	<version>1</version>
	
	<head>
		<title>Techwiki Routervrijheid is nu online!</title>
	</head>
	
	<body>
	<h1>Techwiki Routervrijheid is nu online!</h1>
	<p>De afgelopen jaren hebben we de focus gericht op de juridische en beleidsaspecten van Routervrijheid. Met hulp van ons Nederlandse vrijwilligersteam publiceren we nu de Techwiki Routervrijheid, die informatie biedt over de noodzakelijke stappen die u moet zetten om uw eigen router te verbinden. We hebben uw hulp nodig om het gedrukt te krijgen!</p>
	
	<figure>
		<img src="https://pics.fsfe.org/uploads/medium/eaba93d324a8f3fad951f528bde328a3.jpg" 
	  alt="Een router met engel-achtige vleugels en eromheen alle gerelateerde vrijheden." />
	</figure>
	
	<p>De FSFE heeft haar inspanningen tijdens de afgelopen jaren geconcentreerd om een Europa-breed initiatief te implementeren teneinde de rechten en belangen van eindgebruikers met betrekking tot  <a href="/activities/routers/routers.html">Routervrijheid</a> te verdedigen, na een serie hervormingen in het telecomrecht van de EU met betrekking tot internet- en terminal-apparatuur. Verschillende rapporteren, beleidsdocumenten, nieuws-artikelen en speciale onderzoeken zijn gepubliceerd zodat regel- en wetgevers door heel Europa heen geïnformeerde beslissingen konden nemen over dit fundamentele recht op netneutraliteit.</p>
	<p>We hielpen mensen ook om actief te worden en leverden degelijk materiaal voor beleidsbetrokkenheid, zoals onze <a href="https://wiki.fsfe.org/Activities/CompulsoryRouters/">Beleidswiki Routervrijheid</a> en een <a href="https://download.fsfe.org/routers/fsfe-router-freedom-activity-summary.pdf">handboek</a> met de belangrijkste elementen met betrekking tot terminal-apparatuur. En <a href="https://umap.openstreetmap.fr/en/map/router-freedom-monitoring-tool_581123">we zijn succesvol geweest</a>, door bij te dragen aan verscheidene regelgevingsprocessen die Routervrijheid in EU-lidstaten introduceerden.</p>
	<p>Maar het ontbrak ons nog aan een praktische handleiding voor technisch geïnteresseerde mensen die hun router van de ISP willen vervangen, om hen te helpen op het (soms niet zo triviale) pad van het installeren van een eigen router thuis. We introduceren de nieuwe Techwiki Routervrijheid, voorbereid door ons <a href="https://wiki.fsfe.org/LocalGroups/BNL">Nederlandse vrijwilligersteam</a>!</p>
	
	<h2 id="covering-the-basics-for-using-your-own-router">De basis van het gebruiken van uw eigen router uitlichten</h2>
	<p>De <a href="https://docs.fsfe.org/en/teams/router-freedom-tech-wiki">Techwiki Routervrijheid</a> leidt u naar Routervrijheid. Het is opgezet om zo algemeen als mogelijk te zijn, omdat elke situatie anders is. Verschillende landen hebben verschillende wetgeving, ISP's voeren verschillend beleid en leveren verschillende informatie. Tot slot zal de modem of router van uw keuze ook invloed hebben op de opties die u heeft.</p>
	
	<figure>
		<img src="https://pics.fsfe.org/uploads/original/5b/7a/189ea590625a1e8280cbe44058a6.png" alt="Routervrijheid beslissingsboom" />
		<figcaption>De Techwiki Routervrijheid helpt u met basisinformatie over beginnen met gebruiken van uw eigen router.</figcaption>
	</figure>
	
<p>Deze wiki helpt u bij het vervangen van de router/modem van uw ISP door een van uzelf. De meeste modems van internetdienstverleners staan u toe om deze in ‘brug’-modus te zetten zodat u uw router voor een intern netwerk kunt gebruiken. Hoewel dit u toestaat om uw interne netwerk te scheiden van de ISP zou u zo eindigen met twee apparaten in plaats van een.</p>
	<p>We zouden het ook fantastisch vinden om van u te horen om meer te weten over uw ervaring met het instellen van uw router en informatie te delen over hoe u daar gekomen bent. Voel u vrij om het te bekijken en te gebruiken. Als u al een eigen router gebruikt, deel dan uw ervaring in de sectie met commentaar of markeer ons in sociale media met de hashtag <strong>#Routervrijheid</strong>.</p>
	
	<h2 id="help-us-spread-the-word-about-router-freedom">Help ons de boodschap over Routervrijheid te verspreiden!</h2>
	<p>Omdat verschillende landen officieel de mogelijkheid om eigen routers te gebruiken hebben geïntroduceerd, willen we mensen aanmoedigen om deze vrijheid uit te proberen en ervan te genieten. We hebben uw hulp nodig bij het ontwerpen, publiceren en publiceren van materialen die gebruikt kunnen worden bij kramen en andere persoonlijke evenementen zodat mensen kunnen praten en collectief leren over het gebruik van eigen routers.</p>
	
	<ul>
		<li><strong>Folder</strong>: Als we <strong>3.000 euro</strong> euro bij elkaar kunnen krijgen dan zijn we uit de kosten voor het ontwerpen en drukken van een nieuwe folder met een leuk en intuïtief ontwerp voor de besluitvormingsboom en basisinformatie over Routervrijheid. Net als al onze informatiematerialen zal deze onder vrije licentie op <a href="/contribute/spreadtheword">onze website</a> beschikbaar worden gesteld.</li>
		<li><strong>Sticker</strong>: Wist u dat u als bedankje voor uw hulp kosteloos onze <a href="/contribute/spreadtheword#device-neutrality">Routervrijheidssticker</a> kunt bestellen voor uw bevrijde router/modem?</li>
	</ul>
	
	<h2 id="the-router-freedom-initiative">Het initiatief Routervrijheid</h2>
<p><a href="/activities/routers/index.html">Routervrijheid</a> is het recht dat klanten van een internetdienstverlener (ISP) hebben om een eigen modem en router te kiezen en te gebruiken, in plaats van de door de dienstverlener geleverde apparatuur. Sinds 2013 houdt de Free Software Foundation Europe zich succesvol bezig met Routervrijheid en promoot de vrijheid van eindgebruikers in veel Europese landen. Doe mee en leer meer over de <a href="/news/2021/news-20210330-01.html">verschillende manieren om betrokken te raken</a>.</p>
	</body>
		
	<tags>
	 <tag key="front-page"/>
	 <tag key="routers">Routervrijheid</tag>
	 <tag key="deviceneutrality">Apparaatneutraliteit</tag>
	</tags>
	
	<image url="https://pics.fsfe.org/uploads/medium/eaba93d324a8f3fad951f528bde328a3.jpg" 
	  alt="Een router met engel-achtige vleugels en eromheen alle gerelateerde vrijheden." />
	<translator>André Ockers</translator>
	</html>
