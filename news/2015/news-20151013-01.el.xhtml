<?xml version="1.0" encoding="UTF-8" ?>

<html newsdate="2015-10-08">
  <version>1</version>

	<head>
	<title>Το Ευρωπαϊκό Ίδρυμα Ελεύθερου Λογισμικού πείθει 1125 δημόσιους φορείς να αφαιρέσουν ιδιωτικές διαφημίσεις λογισμικού</title>
	</head>


		<body>
<h1>Το Ευρωπαϊκό Ίδρυμα Ελεύθερου Λογισμικού πείθει 1125 δημόσιους φορείς να αφαιρέσουν ιδιωτικές διαφημίσεις λογισμικού</h1>

<p>Μετά από έξι χρόνια συνεχούς δράσης, 
<a href="/activities/pdfreaders/pdfreaders.html">η εκστρατεία "PDFreaders"</a>
 κλείνει το μήνα αυτό, αποκτώντας τον τίτλο της πιο επιτυχημένης μας εκστρατείας.</p>
 
<p>Η εκστρατεία ξεκίνησε το 2009 με την πρόθεση να αφαιρεθούν οι διαφημίσεις των ιδιωτικών προγραμμάτων ανάγνωσης pdf από τις ιστοσελίδες των δημοσίων φορέων. Για να πάρουμε τα πράγματα από την αρχή, κατόπιν εθελοντικής δράσης, καταγράφηκαν 2104 σφάλματα ή περιπτώσεις προώθησης ιδιωτικών προγραμμάτων ανάγνωσης pdf από ιστοσελίδες δημοσίων φορέων, και το Ευρωπαϊκό Ίδρυμα Ελεύθερου Λογισμικού δημοσίευσε τις <a href="/activities/pdfreaders/buglist.html">λίστες</a> των αποτελεσμάτων στο διαδίκτυο. Έκτοτε, εκατοντάδες υποστηρικτές του Ελεύθερου Λογισμικού ανέλαβαν δράση αποστέλλοντας επιστολές στις σχετικές δημόσιες υπηρεσίες, ζητώντας την ανασυγκρότηση των ιστοτόπων τους. Λάβαμε πολλές θετικές απαντήσεις από τις υπηρεσίες αυτές, που μας ευχαριστούσαν για τις επιστολές μας και μέχρι σήμερα 1125 από τις 2104 (53%) επεξεργάστηκαν τους ιστοχώρους τους και είτε αφαίρεσαν τους συνδέσμους που παρέπεμπαν σε ιδιωτικά προγράμματα ανάγνωσης pdf, ή πρόσθεσαν συνδέσμους που παραπέμπουν σε Ελεύθερα Λογισμικό ανάγνωσης pdf.</p>

<p>
Παράλληλα με τις επιστολές, το Ευρωπαϊκό Ίδρυμα Ελεύθερου Λογισμικού συγκέντρωσε υπογραφές με 
<a href="/activities/pdfreaders/petition.html">αίτημα την ολοκληρωτική αφαίρεση των διαφημίσεων των προϊόντων ιδιωτικού λογισμικού από ιστοχώρους κυβερνητικών οργανισμών</a>. 90 οργανισμοί, 63 επιχειρήσεις και 2731 ανεξάρτητοι πολίτες υπέγραψαν στο αίτημα αυτό.</p>

 <p>Επιπρόσθετα, καταφέραμε να ασκήσουμε περαιτέρω πίεση τόσο σε εθνικό όσο και σε διεθνές επίπεδο.</p>
    
	<ul><li> Στη Γερμανία, 
    <a href="http://gruen-digital.de/2012/03/document-freedom-day-kleine-anfrage-zur-werbung-fuer-adobe-reader-eingereicht/">εθνικά κόμματα</a>
    εκφράστηκαν με θετικά λόγια για τα ελεύθερα προγράμματα ανάγνωσης pdf και η Γερμανική Κυβέρνηση από μόνη της πρότεινε τη χρήση του δικού μας αποσπάσματος κειμένου για τον
    <a href="http://www.cio.bund.de/Web/DE/Architekturen-und-Standards/Migrationsleitfaden-und-Migrationshilfen/migrationsleitfaden_node.html">οδηγό μετάβασης</a>.
  Ο συντονιστής του Ευρωπαϊκού Ιδρύματος Ελεύθερου Λογισμικού στη Γερμανία, Max Mehl, <a href="http://blog.mehl.mx/2015/german-government-wants-authorities-to-advertise-pdfreaders/">καλύπτει</a> 
    το θέμα εκτενέστερα στο προσωπικό του ιστολόγιο.</li>
    <li> Στην Ευρώπη: το Ευρωπαϊκό Κοινοβούλιο 
    <a href="/activities/pdfreaders/parliamentary-questions-eu.en.html">απηύθυνε ερωτήσεις</a>
    στην Ευρωπαϊκή Επιτροπή σχετικά με την αιτιολογία πίσω από τη διαφήμιση ενός λογισμικού και τα βήματα που έχουν ακολουθηθεί προς επίλυση του προβλήματος.</li>
    <li>Το 2011 ένας από τους συντονιστές του “pdfreaders.org”, 
    ο <a href="https://blogs.fsfe.org/polina/2015/09/10/free-pdf-reader-for-the-web-browser/">Hannes Hauswedell,
    βρισκόταν σε επικοινωνία με την Google</a>, ζητώντας τους να κυκλοφορήσουν το πρόγραμμα ανάγνωσης pdf που περιλαμβάνεται στο πρόγραμμα περιήγησης Chrome ως Ελεύθερο Λογισμικό. Εν τέλει, το Μάιο του 2014, 
    <a href="https://twitter.com/nasko/status/469595752734269440">
	οι πηγές «pdfium» δημοσιεύθηκαν ανοιχτά</a>, και καθώς το αίτημα του Ευρωπαϊκού Ιδρύματος Ελεύθερου Λογισμικού μπορεί να μην ήταν η μοναδική αιτία πίσω από την κυκλοφορία αυτή, σίγουρα σηματοδότησε μια σημαντική αλλαγή υπέρ της ευρείας υιοθέτησης των προγραμμάτων Ελεύθερου Λογισμικού ανάγνωσης αρχείων pdf.</li>
    </ul>

<blockquote>
	<p>"Αυτή η επιτυχία δε θα ήταν εφικτή χωρίς τη συνδρομή και σκληρή δουλειά των εθελοντών μας και την υποστήριξη των χορηγών μας. Ευχαριστούμε! Καθώς πολλοί δημόσιοι και ιδιωτικοί ιστότοποι εξακολουθούν να προωθούν ιδιωτικά προγράμματα ανάγνωσης, το επίπεδο συνειδητοποίησης έχει μετατραπεί σημαντικά κατά τη διάρκεια της εκστρατείας μας και πλέον είναι λογικά πιο εύκολο για εσάς να πλησιάσετε τους υπόλοιπους διαχειριστές ανάλογων ιστοτόπων. Επίσης, ήδη οι περισσότεροι χρήστες του διαδικτύου χρησιμοποιούν Ελεύθερο Λογισμικό όταν πρόκειται να ανοίξουν ένα αρχείο pdf στο πρόγραμμα περιήγησής τους – μια σημαντική εξέλιξη από το 2009!» αναφέρει ο Hannes Hauswedell, ο οποίος ξεκίνησε την εκστρατεία. «Φυσικά υπάρχει ακόμα αρκετή δουλειά που πρέπει να γίνει, και σας καλούμε να συνεχίσετε να υπενθυμίζετε στους (δημόσιους) φορείς να χρησιμοποιούν Ανοιχτά Πρότυπα και να μην προωθούν τα ιδιοκτησιακό λογισμικό. Και μαζί με την υποστήριξή σας, κι εμείς μαζί θα συνεχίσουμε να αγωνιζόμαστε για ένα διαδίκτυο που σέβεται την ιδιωτικότητα και την ελευθερία των χρηστών του!»</p></blockquote>

 <p>Για να <a href="/activities/pdfreaders/follow-up.html">συμβάλλετε</a>
 κι εσείς, μπορείτε να χρησιμοποιήσετε την <a href="/activities/pdfreaders/letter.html">ενδεικτική επιστολή</a>
 προκειμένου να την αποστείλετε σε σχετικό δημόσιο φορέα, διαφορετικά, μπορείτε να συντάξετε τη δική σας. 
 Πάντως σιγουρευτείτε ότι θα προσθέσετε στην επιστολή τη λίστα εύρεσης
 <a href="http://pdfreaders.org">Ελεύθερου Λογισμικού ανάγνωσης αρχείων pdf</a>, η οποία μπορεί να χρησιμοποιηθεί προκειμένου να αντικατασταθούν οι παρόντες σύνδεσμοι από τις ιστοσελίδες τους.</p>
 <p>Ένα μεγάλο ευχαριστώ ξανά στους ακτιβιστές, τους εθελοντές και τους δωρητές μας που συντέλεσαν στην επιτυχία της εκστρατείας αυτής!</p>
 
 </body>
	<tags>
		<tag key="front-page"/>
		<tag key="public-administration">Public Administration</tag>
		<tag key="pdfreaders">PDFreaders</tag>
		<tag key="campaigns">Campaign</tag>
	</tags>
</html>
