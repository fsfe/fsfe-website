<?xml version="1.0" encoding="UTF-8"?>
<html newsdate="2015-04-01">
  <version>1</version>
  <head>
    <title>Een voorzichtig welkom voor de nieuwe Vrije Softwarestrategie van de EC</title>
  </head>
  <body>
    <h1 id="evaluating-the-ecs-new-open-source-stratgy">Een voorzichtig welkom voor de nieuwe Vrije Softwarestrategie van de EC</h1>
    <p>De Europese Commissie heeft een nieuwe <a href="http://ec.europa.eu/dgs/informatics/oss_tech/strategy/strategy_en.htm">versie</a> gepubliceerd van haar strategie voor het interne gebruik van Vrije Software. De strategie behandelt nu het tijdraam 2014-2017. FSFE heeft uitgebreid <a href="https://download.fsfe.org/policy/letters/20141215.FSFE.EC_OSS_Strategy-input.pdf">input</a> geboden aan de Commissie tijdens het updateproces.</p>
    <p>Hoewel de strategie grofweg overeenkomt met die van de vorige versie, zijn er een aantal zichtbare verbeteringen:</p>
    <ul>
      <li>
        <p>&gt;Een meer vastbesloten houding naar Vrije Software. Dit is een minimum 
eis voor de strategie om tenminste enige impact te hebben op een  
omgeving die sterk door niet-vrije software wordt bepaald. De nieuwe 
strategie spreekt van het creëren van "een eerlijk speelveld" voor Vrije Software,
 en om het "actief en fair in overweging" te nemen.</p>
      </li>
      <li>
        <p>Een aanpak van Open Standaarden die verder gaat dan de verwaterde  
revisie van het Europees Interoperabiliteitsraamwerk: "de Commissie 
zal het gebruik promoten van producten met herkenbare, 
goed gedocumenteerde en bij voorkeur open technische specificaties die vrijelijk 
overgenomen, uitgevoerd en uitgebreid kunnen worden".</p>
      </li>
      <li>
        <p>Een streven om het gemakkelijker voor de ontwikkelaars van de Commissie te maken om deel te nemen aan 
externe Vrije Software-gemeenschappen.</p>
      </li>
    </ul>
    <p>
      <blockquote>"Dit document is in essentie een intentieverklaring door  
de Commissie," zegt FSFE's voorzitter Karsten Gerloff. "De  
Commissie zou veel kunnen doen om gebruik te maken van de voordelen die  
Vrije Software en Open Standaarden met zich meebrengen - bijvoorbeeld in de 
praktijk van de inkoop. Dat gezegd hebbende, vormt de nieuwe strategie een verandering ten goede en zijn we blij 
om te zien dat de Commissie in de juiste richting beweegt."</blockquote>
    </p>
    <p>Cruciaal is dat de strategie wordt vergezeld door een actieplan dat erop gericht is om 
het in de praktijk te brengen, in tegenstelling tot eerdere versies. Het actieplan is 
echter niet publiek, dus is het niet mogelijk om de vooruitgang van de Commissie 
naar haar eigen doelen vast te stellen. FSFE hoopt dat de Commissie het actieplan 
uiteindelijk zal publiceren.</p>
  </body>
  <tags>
    <tag key="front-page"/>
    <tag key="european-commission">Europese Commissie</tag>
    <tag key="procurement">Inkoop</tag>
    <tag key="public-administration">Overheid</tag>
    <tag key="policy"/>
  </tags>
  <translator>André Ockers</translator>
</html>
