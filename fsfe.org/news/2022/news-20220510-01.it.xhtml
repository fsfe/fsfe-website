<?xml version="1.0" encoding="utf-8"?>
<html newsdate="2022-05-10">
<version>1</version>

<head>
  <title>La FSFE richiede sostenibilità digitale nel settore delle telecomunicazioni</title>
</head>

<body>

  <h1>La FSFE richiede sostenibilità digitale nel settore delle telecomunicazioni</h1>

<p>
Come contributo ad una consultazione promossa dall'autorità europea 
delle telecomunicazioni, BEREC, la FSFE chiede di aumentare il livello 
di sostenibilità digitale nel settore delle telecomunicazioni 
salvaguardando la neutralità del dispositivo e stabilendo il diritto di 
installare qualsiasi software su qualsiasi dispositivo.
</p>

<p>
Il mese scorso BEREC, l'autorità europea delle telecomunicazioni, ha 
organizzato una <a href="https://berec.europa.eu/eng/news_consultations/ongoing_public_consultations/9344-public-consultation-on-draft-berec-report-on-sustainability-assessing-berecs-contribution-to-limiting-the-impact-of-the-digital-sector-on-the-environment">consultazione 
pubblica</a> su una relazione riguardante l'impatto del settore delle 
telecomunicazioni sull'ambiente. La <a href="https://berec.europa.eu/eng/document_register/subject_matter/berec/reports/10209-draft-berec-report-on-sustainability-assessing-berec8217s-contribution-to-limiting-the-impact-of-the-digital-sector-on-the-environment">relazione</a> 
è un'iniziativa per valutare e comprendere meglio l'impatto 
sull'ambiente del settore digitale, tra cui reti e servizi di 
comunicazione elettronica, e per delineare le attività di BEREC a 
supporto della sostenibilità ambientale nel settore.
</p>

<p>
La FSFE <a href="https://download.fsfe.org/routers/fsfe-report-telecom-sustainability-en.pdf">ha 
partecipato alla consultazione</a> come esponente della società civile 
con anni di esperienza sulla sostenibilità digitale. La nostra posizione 
ha dato suggerimenti che potrebbero essere utilizzati per migliorare la 
trasparenza ambientale e l’accuratezza dei dati sull’impatto ambientale 
del settore delle telecomunicazioni, sviluppando quadri normativi per 
salvaguardare e promuovere la sostenibilità del software e 
dell'hardware. La posizione della FSFE in questa consultazione è 
allineata alla pubblicazione della <a href="/activities/upcyclingandroid/openletter.html">lettera aperta "Il 
diritto universale di installare qualsiasi software su qualsiasi 
dispositivo"</a>, cofirmata da più di 45 organizzazioni, nella quale si 
richiede il diritto universale di installare qualsiasi software su 
qualsiasi dispositivo. La pubblicazione del codice sorgente di driver, 
strumenti e interfacce è fondamentale per prolungare la vita utile dei 
dispositivi.
</p>

<module id="banner-become-supporter"/>

<h3 id="rf-sustainability">Libertà del Router: un caso di studio sulla sostenibilità per il settore delle telecomunicazioni</h3>

<p>
La FSFE ha sottolineato come sia possibile sviluppare politiche per la 
protezione dei consumatori che abbiano un impatto positivo significativo sull'ambiente. La nostra <a href="/activities/routers/routers.html">attività "Libertà del 
Router"</a> è un perfetto esempio di come consentire ai consumatori di 
esercitare il diritto di scegliere e utilizzare i propri dispositivi 
Internet sia in stretta e diretta connessione con la sostenibilità 
attraverso la riduzione dei rifiuti elettronici e aumentando la vita 
utile delle apparecchiature terminali.
</p>

  <figure>
    <img src="https://pics.fsfe.org/uploads/medium/46b75332cd55373e57cf6b04e0c294c1.png" alt="5 modi per ottenere il massimo dal router quando esegue il Software Libero. #1 Tuo il router, tuo il codice. Il Software Libero permette di mantenere la tua autonomia sul tua dispositivo. Sono assicurate libertà di scelta, flessibilità e alternative. #2 Configura il tuo router. Smanetta con il tuo router, esplora le funzionalità, e rendi il tuo router compatibile con i tuoi dispositivi. Configuralo nel modo che desideri con le distribuzioni GNU/Linux/BSD per i router. #3 Mantieni la tua privacy. Proteggi i tuoi dati personali. Il Software Libero aumenta la sicurezza, poiché falle e problemi vengono individuati rapidamente e chiunque può risolverli. #4 Conserva il tuo router. Puoi aggiornare il software senza dipendere dal produttore. Usa il tuo dispositivo più a lungo e riduci i rifiuti elettronici. #5 Evita la dipendenza dall'ISP."/>
    <figcaption>
    La Libertà del Router riduce la creazione di rifiuti elettronici e 
    dà agli utenti i mezzi per controllare i propri dispositivi 
    Internet.
    </figcaption>
  </figure>
  
<p>
Tuttavia, abbiamo anche sollevato la questione sul fatto che <a href="/news/2020/news-20200601-01.html">l’attuale quadro normativo 
dell’UE</a> influisca negativamente sulla sostenibilità limitando la 
libertà di scegliere le apparecchiature terminali. Ciò incide 
direttamente sulla sostenibilità dell'intero settore delle 
telecomunicazioni. Sulla base della nostra esperienza, abbiamo invitato 
BEREC a considerare altre strade normative che puntino al riutilizzo del 
software e dell'hardware nei mercati delle telecomunicazioni, e che 
consentano quindi approcci sostenibili e la tutela dei diritti degli 
utenti finali. Abbiamo anche chiesto una stretta collaborazione con le 
autorità nazionali di regolamentazione per ottenere un panorama 
normativo favorevole alle apparecchiature terminali, compresi router e 
modem, che possa influenzare positivamente un uso più efficiente dei 
dispositivi Internet ed un uso equilibrato delle reti pubbliche.
</p>

<h3 id="fs-dv-rp-sustainability">Il Software Libero, la neutralità del dispositivo e il diritto di riparazione sono importanti per l'ambiente</h3>

<p>
La FSFE ha accolto l'iniziativa dell'autorità nel sollevare 
preoccupazioni su come il settore delle telecomunicazioni influisca 
sull'ambiente, e ha raccomandato di includere nell'agenda dei futuri 
lavori i principi di policy che possono avere un profondo impatto sulla 
sostenibilità digitale e sulla protezione dei consumatori.
</p>
  
<ul>
  <li>
  <b>Progettazione software e licenze di Software Libero sono 
  fondamentali per consentire la riparabilità ed estendere il tempo di 
  utilizzo dei dispositivi elettronici</b>. Il Software Libero è la 
  chiave per evitare l'obsolescenza software e per permettere agli 
  utenti finali di installare qualsiasi programma sui propri 
  dispositivi, riducendo così i rifiuti elettronici e prolungando la 
  vita utile dei dispositivi.
  </li>


  <li>
  <b>Il diritto universale di installare qualsiasi software su qualsiasi 
  dispositivo e la pubblicazione del codice sorgente di driver, 
  strumenti e interfacce sono fondamentali per prolungare la vita utile 
  dei dispositivi</b>. Il diritto alla riparazione è fondamentale per 
  estendere la durata dei dispositivi, che influisce direttamente sulla 
  sostenibilità. Il diritto universale di installare e sviluppare 
  qualsiasi sistema operativo e software è pertanto fondamentale 
  affinché si possano riusare e ricondizionare le risorse in modo 
  creativo e sostenibile. Ostacoli legali, tecnici, commerciali o di 
  altro tipo che influenzino il riutilizzo di questi dispositivi devono 
  essere scoraggiati.
  </li>

  <li>
  <b>La neutralità del dispositivo è necessaria per un ambiente non 
  discriminatorio per i servizi digitali e per le applicazioni software 
  nei dispositivi</b>. La sostenibilità del settore delle 
  telecomunicazioni ha molto da guadagnare con la <a href="/freesoftware/sustainability/sustainability.html#id-device-neutrality">neutralità 
  del dispositivo</a>, un concetto che è stato introdotto per descrivere 
  un ambiente informatico non discriminatorio dove tutti i servizi e le 
  applicazioni software vengano trattati allo stesso modo dai sistemi 
  operativi in esecuzione, dalle piattaforme dominanti e dalle 
  rispettive aziende hardware, promuovendo una maggiore concorrenza nel 
  mercato dei dispositivi, nella scelta dei consumatori e 
  nell'innovazione.
  </li>
</ul>


<h3 id="fsfe-sustainability">FSFE: diverse iniziative per la sostenibilità digitale</h3>

<p>
La FSFE è stata profondamente coinvolta nel lavorare per proteggere e 
migliorare le libertà degli utenti a riguardo della tecnologia in Europa 
e nel difendere il diritto degli utenti finali di scegliere e utilizzare 
le proprie apparecchiature terminali per la connessione a Internet. 
Negli ultimi anni, la FSFE ha sviluppato e condotto diverse iniziative 
orientate alla sostenibilità del software e dell'hardware, comprese 
tecnologie con impatto diretto sul settore delle telecomunicazioni, ad 
esempio:
</p>

<ul>
  <li>
  Lo studio esaustivo sulla <a href="/freesoftware/sustainability/sustainability.html#about-the-sustainability-of-free-software">sostenibilità 
  del Software Libero</a>, focalizzato sull'analisi di come il Software 
  Libero influisca sulla sostenibilità delle infrastrutture 
  informatiche, includendo delle raccomandazioni politiche per una 
  società digitale più sostenibile.
  </li>

  <li>
  L'attività della <a href="/activities/routers/routers.html">Libertà 
  del Router</a>, finalizzata a proteggere i diritti degli utenti finali 
  in materia di apparecchiature terminali e di sostenibilità e 
  concorrenza nel mercato dei router.
  </li>

  <li>
  La campagna <a href="/activities/upcyclingandroid/">Upcycling 
  Android</a>, per superare l'obsolescenza software e per prolungare la 
  vita utile dell'hardware – principalmente smartphone – con l'aiuto del 
  Software Libero.
  </li>

  <li>
  L'iniziativa sulla <a href="/activities/radiodirective/radiodirective.html">Direttiva 
  lockdown Radio</a>, che era intesa a salvaguardare il Software Libero 
  sulle apparecchiature radio. Ha conseguenze positive per 
  l'ambiente.
  </li>
</ul>

<p>
Partecipa con noi per sostenere il nostro lavoro nell'impegno con le 
autorità di regolamentazione delle telecomunicazioni di tutta Europa in 
modo da influenzare la legislazione e sensibilizzare a riguardo della 
sostenibilità di hardware e software <a href="https://my.fsfe.org/donate">attraverso un sostegno 
finanziario</a>.
</p>

</body>

<tags>
  <tag key="front-page"/>
  <tag key="deviceneutrality">Neutralità del dispositivo</tag>
  <tag key="routers">Router Freedom</tag>
  <tag key="sustainability">Sostenibilità</tag>
</tags>

<image alt="Un mondo avvolto da foglie, un divieto di rifiuti, il logo di Upcycling Android, una mano con una chiave inglese, un salvadanaio attorno la scritta Free Software" url="https://pics.fsfe.org/uploads/medium/2bfdce1e6c07874bf551ef0115f6dc57.png"/>


<translator>Francesco Florian e Luca Bonissi</translator>
</html>
