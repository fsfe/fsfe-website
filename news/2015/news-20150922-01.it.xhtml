<?xml version="1.0" encoding="UTF-8" ?>

<html newsdate="2018-09-22">
	<head>
		<title>La FSFE elegge i suoi nuovi Presidente e Vice Presidente</title>
	</head>

	<body class="press release">
	
		<h1>La FSFE elegge i suoi nuovi Presidente e Vice Presidente</h1>
		
		<p newsteaser="yes">Matthias Kirschner e Alessandro Rubini 
		sono, rispettivamente, il nuovo Presidente e Vice Presidente 
		della FSFE. Sono stati eletti la settimana scorsa a Bucarest 
		durante l’Assemblea Generale della FSFE mentre Reinhard 
		Müller è stato rieletto Tesoriere; rimarranno in carica per 
		i prossimi due anni.</p>
		
		<p>Matthias Kirschner è un dipendente della FSFE dal 2009. 
		Ha iniziato ad usare GNU/Linux nel 1999 e avvicinandosi al 
		mondo del Software Libero si è convinto di come il software 
		sia profondamente connesso a tutti gli aspetti delle nostre 
		vite. Matthias ritiene che la tecnologia possa aiutare la 
		società, invece di limitarla. Nel corso dei suoi studi in 
		Scienze politiche ed amministrative ha convinto la FSFE ad 
		averlo come stagista, nel 2004, diventando il primo di un 
		progetto che dura ancor oggi. Da allora ha aiutato altre 
		organizzazioni, imprese e governi a comprendere come possano 
		beneficiare del Software Libero - il quale garantisce a 
		tutti il diritto di utilizzare, studiare, condividere e 
		migliorare il software - e come tali diritti aiutino a 
		sostenere la libertà di parola, di stampa o la privacy.</p>
		
		<p>A Matthias piace stare con suo figlio e nel tempo 
		libero partecipa a seminari sul primo soccorso in natura, 
		gli piacciono fumetti come XKCD e Transmetropolitan, i Monty 
		Phyton e i Die Ärzte.</p>
		
		<p>Alessandro Rubini è un ingegnere elettronico ed ha 
		conseguito un dottorato in informatica. Ha installato Linux 
		0.99.14, usa e sviluppa Software Libero, ed è autore del 
		libro "Linux Device Drivers". Dopo il dottorato ha lasciato 
		l’università perché non voleva limitarsi a scrivere 
		articoli. Ora lavora come consulente autonomo nel settore 
		dell’uso industriale di GNU/Linux, principalmente con device 
		drivers, sistemi embedded, microcontroller e progettazione 
		di circuiti stampati. Di recente ha iniziato a collaborare 
		con il progetto White Rabbit del CERN che si pone come 
		obbiettivo la sincronizzazione con una precisione inferiore 
		ai nanosecondi delle schede I/O. Gli piace lavorare con il 
		CERN poiché la loro politica comprende la pubblicazione di 
		ogni loro lavoro come Software ed Hardware Libero.</p>
		
		<p>Alessandro era già stato un membro della Free Software 
		Foundation Europe dal 2001 al 2006 e si è nuovamente unito 
		alla FSFE di recente, in quanto è convinto che questo sia il 
		posto giusto per condurre discussioni costruttive sul 
		Software Libero. A parte il suo impegno come volontario 
		nella FSFE e in altre organizzazioni per il Software Libero, 
		è attivo negli Scout, gli piace la bicicletta, è padre di 
		due bambini e ascolta rumore bianco mentre lavora.</p>
		
		<blockquote><p>«Sono felice di dare il benvenuto a Matthias 
		e Alessandro nei loro nuovi incarichi - annuncia Jonas 
		Öberg, Direttore Esecutivo - entrambi hanno contribuito 
		ampiamente a plasmare l’organizzazione nella sua forma 
		attuale e non vedo l’ora di vedere il contributo della loro 
		esperienza al nostro obiettivo di dare agli utenti il 
		controllo della loro tecnologia».</p></blockquote> 
	  
	</body>

	<tags>
	    <tag>front-page</tag>
	    <tag>announce</tag>
	</tags>
	
</html>
