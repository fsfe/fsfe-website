<?xml version="1.0" encoding="utf-8"?>
<html newsdate="2022-09-06" type="newsletter">
  <version>1</version>

  <head>
    <title>Librem 5: een pc in uw zak +++ Kramen zijn terug</title>
  </head>
  <body microformats="h-entry">
    
<h1 id="librem-5-a-pc-in-your-pocket-booths-are-back">Librem 5: een pc in uw zak +++ Kramen zijn terug</h1>

<p>
  In deze aflevering kijken we naar de software-ontwikkeling van de Librem 5 telefoon 
  en van Phosh, de populaire grafische omgeving voor Linux-telefoons. En 
  de kraampjes zijn terug! We zijn blij om Vrije Software weer persoonlijk te bespreken .
  </p>

<figure class="no-border">
  <a href="https://pics.fsfe.org/uploads/original/c0/20/bb69cfe1fef9c555804d27d49f33.png">
    <img src="https://pics.fsfe.org/uploads/medium/c0/20/bb69cfe1fef9c555804d27d49f33.png" alt="Illustratie met twee afbeeldingen van kramen en een van een uit elkaar gehaalde telefoon."/>
  </a>
</figure>

<h2 id="a-pc-in-your-pocket-librem-5-a-free-software-phone">Een pc in uw zak: Librem 5, een Vrije Software-telefoon</h2>

<p>
  Librem 5 draait op het volledig convergente PureOS, wat betekent dat u een 
  mobiele desktop met u mee kunt nemen in uw telefoon. De speciale grafische 
  omgeving, Phosh, is voor Linux-telefoons een populaire optie aan het worden. 
  Guido Günther, FSFE-supporter en één van de hoofdontwikkelaars van PureOS, 
  onthult ons details over de softwareontwikkeling van Librem in ons <a href="/news/2022/news-20220712-01.html">interview</a>. 
  Convergentie, de mogelijkheid om bijna hetzelfde OS te hebben in telefoons en 
  laptops, komt softwareontwikkeling ten goede. Guido legt uit: "Het gebruik van 
  dezelfde componenten op verschillende apparaten helpt te voorkomen dat dezelfde 
  dingen twee keer worden ontwikkeld: één voor mobiel en één voor desktop. Het stelt mensen 
  met kennis van desktop-Linux in staat om meteen hun weg te vinden 
  [... en] gemakkelijker bij te dragen omdat het dezelfde technologiestapel is."
</p>

  <figure>
  <a href="/news/2022/news-20220712-01.html">
    <img src="https://pics.fsfe.org/uploads/medium/a9325aa93933ce04d74a380a884862d9.png" alt="Een geopende Librem 5"/>
  </a>
  <figcaption>
  U kunt de Librem 5 met slechts een schroevendraaier uit elkaar halen. Een gemakkelijk te repareren telefoon is een duurzame optie.
  </figcaption>
</figure>

<p>
  De FSFE pleit voor de <a href="/activities/upcyclingandroid/openletter.html">publicatie van 
  broncode van stuurprogramma's, gereedschappen en interfaces</a> voor het ecodesign 
  en duurzaamheid van producten. Meer dan honderd entiteiten ondersteunen 
  deze eis en Guido bevestigt het belang ervan voor de duurzaamheid van hardware: "Het vinden of schrijven van stuurprogramma's in Vrije Software kan erg uitdagend zijn, vooral als het gaat om complexe dingen zoals de GPU, omdat dit zeer complexe apparaten zijn. Hetzelfde geldt voor softwarecomponenten 
  in de camerastapel. Maar het hebben van vrije drivers is een vereiste voor 
  duurzaamheid." Tot slot herinnert Guido zich FrOSCon als een hoogtepunt van de 
  lokale FSFE-groep in Bonn.
</p>

<h2 id="save-the-date">Markeer de datum</h2>

<ul>
  <li>
    <p>
        Op vrijdag 9 september zullen softwareontwikkelaar Francesco Bonnano en Professor Michele Calà de 'Publiek geld? Publiek Code!'-campagne in Caltanissetta presenteren. <a href="https://wiki.fsfe.org/LocalGroups/Sicilia">Doe mee</a> als u in de buurt bent, of verspreid de boodschap!
    </p>
  </li>
  <li>
    <p>
          Van 30 september tot 2 oktober organiseert de FSFE, samen met 11 andere maatschappelijke organisaties, de <a href="https://bits-und-baeume.org/en/">Bits &amp; Bäume 2022</a> 
      ("Bits en Bomen")-conferentie over digitale duurzaamheid. Naast de technische organisatie van de conferentie  
      is de FSFE ook betrokken bij de creatie van de inhoud. Lucas Lasota spreekt over "Apparaatneutraliteit: een duurzame manier om controle over digitale apparaten veilig te stellen". Erik Albers houdt een lezing over "vier eisen naar een duurzaam Europees ecodesign" en Matthias Kirschner geeft een boeklezing over "Ada &amp; Zangemann: een verhaal over software, skateboards en frambozenijs". De lokale FSFE-groep in Berlijn ondersteunt onze activiteiten met een informatiekraam ter plaatse. Tickets zijn nu beschikbaar: kom langs om te discussiëren over softwarevrijheid en duurzaamheid!
    </p>
  </li>
  <li>
    <p>
          Op zaterdag 1 oktober zal FSFE-projectleider Lina Ceballos op Akademy in Barcelona een presentatie geven <a href="https://conf.kde.org/event/4/contributions/101/">REUSE</a>.
    </p>
  </li>
</ul>

<h2 id="back-to-the-booths">Terug naar de kramen!</h2>

<p>
  Na een lange tijd van beperkingen in sociale bijeenkomsten, waren we eindelijk in staat in het weekeinde van 20 en 21 augustus twee kramen te organiseren. De FSFE had een kraam in het Open Huis-evenement van het Duitse Federale Ministerie van Milieu in Berlijn. Het was, dankzij de overweldigende deelname van de lokale FSFE-  groep Berlijn een kraam vol mensen en energie. Meer dan vijf vrijwilligers waren het hele weekend ter plaatse 
  om Vrije Software uit te leggen aan het publiek. In de kraam presenteerden we <a href="/activities/upcyclingandroid/">opgewaardeerde Android-telefoons</a> en legden uit hoe Vrije Software kan helpen om software-veroudering te overwinnen. Een hoogtepunt was het bezoek van staatssecretaris Rohleder 
  aan de kraam. We demonstreerden oude telefoons die met Vrije Software nog steeds veilig kunnen werken.
</p>

  <figure>
  <a href="https://pics.fsfe.org/uploads/big/2e/f9/c04c08968d6d889ebde30a93ada4.jpg">
    <img src="https://pics.fsfe.org/uploads/medium/2e/f9/c04c08968d6d889ebde30a93ada4.jpg" alt="Persoon wijst naar een van vier oude telefoontoestellen, gedemonstreerd in een kraam, twee mensen luisteren."/>
  </a>
  <figcaption>
      Staatssecretaris Rohleder bezoekt de FSFE-stand waar we demonstreren dat oude telefoons nog steeds veilig kunnen werken met Vrije Software. CC-BY-SA-4.0 BMUV/Christopher Wehrer. Augustus 2022
  </figcaption>
</figure>

<p>
  Tijdens hetzelfde weekend had de FSFE een kraam op één van de grootste GNU/Linux-conferenties in Duitsland: FrOSCon in St. Augustin. De FSFE <a href="https://wiki.fsfe.org/Teams/Women">Vrouwengroep</a> 
  kwam daar samen en besprak met leden van de Open Office-kraam het proces om software om te zetten naar Debian-pakketten. Lina Ceballos presenteerde in een <a href="https://media.fsfe.org/w/1CEroi8ph8oej5eFofQECJ">lezing</a> REUSE.
</p>

  <figure>
  <a href="https://pics.fsfe.org/uploads/big/e6/d9/bfbb988e721e2c25762c45c788b6.jpg">
    <img src="https://pics.fsfe.org/uploads/medium/e6/d9/bfbb988e721e2c25762c45c788b6.jpg" alt="Drie mensen met maskers op lachen achter een kraam."/>
  </a>
  <figcaption>
      De FSFE Vrouwengroep had een kraam op FrOSCon en discussieerde met het publiek van de conferentie. Augustus 2022.
  </figcaption>
</figure>

<h2 id="our-groups-and-community">Onze groepen en gemeenschap</h2>

<p>
  <strong><a href="https://wiki.fsfe.org/LocalGroups/Aarhus">Aarhus</a></strong>: Tijdens hun bijeenkomst in augustus heeft de lokale FSFE-groep Aarhus de recente ontwikkelingen in Denemarken over mogelijk gebruik van Vrije Software in scholen. Het Deense Databeschermingsagentschap heeft, in reactie op een klacht van een ouder, vastgesteld dat het gebruik van Chromebooks en Google Classroom in scholen in de gemeente Helsingør onaanvaardbaar is en waarschijnlijk niet in overeenstemming met de Algemene Verordening Gegevensbescherming.
</p>

<p>
  De groep besprak ook de EU-kletsrichtlijn, vertalingen in het Deens en soorten conferenties waar "Publiek geld? Publieke Code!" kan worden gepresenteerd. De groep zal op 22 september opnieuw bijeenkomen.
</p>

<p>
  <strong><a href="https://wiki.fsfe.org/LocalGroups/Hamburg">Hamburg</a></strong>: The lokale FSFE-groep Hamburg organiseerde haar maandelijkse ontmoeting en komt op 12 september weer bijeen.
</p>

<p>
  <strong><a href="https://wiki.fsfe.org/LocalGroups/BNL#FSFE_Nederland_.2F_Niederlande_.2F_Pays-Bas_.2F_Netherlands">Nederland</a></strong>:
   Het FSFE-landteam Nederland start een internationale coalitie over Vrije Software in educatie, 
  waarbij de inspanningen worden gecoördineerd met organisaties die zich bezighouden met IT in het onderwijs. 
  Het team komt opnieuw bijeen op 21 september.
</p>

<p>
  <strong><a href="https://wiki.fsfe.org/Teams/Translators">Vertalers</a></strong>: 
   De vertalersgroep van de FSFE kwam in augustus online bijeen. Bonnie Mehring gaf 
  een leerprogramma over het gebruik van Git en begeleidde nieuwe bijdragers bij het maken van hun 
  eerste "pull request". Luca Bonissi demonstreerde de webpreview-tool. Aan 
  het einde van de bijeenkomst genoten de deelnemers van vele rondes 
  hints, nadenkend over verwarrende sketches.
 </p>

<p>
  In augustus hebben wij de eerste in het Turks vertaalde pagina's gepubliceerd: onze 
  algemene pagina over <a href="/freesoftware/freesoftware.html">Vrije 
  Software</a> en waarom <a href="/freesoftware/democracy.html">Democratie 
  Vrije Software</a> nodig heeft.
</p>

<p>
  <strong><a href="https://wiki.fsfe.org/LocalGroups/Vienna">Wenen</a></strong>: 
  De plaatselijke FSFE-groep Wenen organiseerde een informatiekraam op Veganmania, gehouden op het Donau-eiland, en genoot van interessante gesprekken met mensen die 
  meer wilden weten over Vrije Software.
</p>

<p>
  <strong><a href="https://wiki.fsfe.org/LocalGroups/Zurich">Zürich</a></strong>: 
    De lokale FSFE-groep Zürich kwam in augustus bijeen en besprak de 
  activiteiten in de onderwijssector en de verdeling van 
  verantwoordelijkheden. De groep komt opnieuw samen op 8 september.
</p>

<h2 id="get-active">Word actief</h2>

<p>
  Sinds de lancering van het "Publiek geld? Publieke Code!"-initiatief, is het 
  veel gegroeid en kreeg het steeds meer steun. Nu is er een 
  nieuwe en leuke manier om uw steun te betuigen aan "Publiek geld? Publiek 
  Code!": <a href="/news/2022/news-20220823-01.html">Maak uw eigen 
  eigen SharePic</a>! Het is gemakkelijk: kies een foto van uzelf, ga naar de 
  SharePic-generator en voeg uw steunbetuiging toe. Ta-da: uw 
  gepersonaliseerde SharePic. Deel de foto op uw favoriete sociale 
  media met #PublicCode.
</p>

<h2 id="contribute-to-our-newsletter">Draag bij aan onze nieuwsbrief</h2>

<p>
Als u gedachten, foto's of nieuws wilt delen, stuur ze dan ze naar ons. Zoals altijd is het adres <email>newsletter@fsfe.org</email>. We kijken er naar uit om van u te horen! Als u ons en ons werk ook wilt steunen, wordt dan lid van onze gemeenschap en steun ons met een <a href="https://my.fsfe.org/donate?referrer=newsletter">donatie of een maandelijkse bijdrage</a>. Met dank aan onze gemeenschap en alle vrijwilligers, supporters en donoren die ons werk mogelijk maken. En met dank aan onze vertalers, die u in staat stellen om deze nieuwsbrief in uw moedertalen te lezen. 
</p>
  
<p>Uw eindredacteur, Fani Partsafyllidou</p>

  </body>
  <sidebar promo="about-fsfe"/>
  <date>
    <original content="2022-09-06"/>
  </date>
  <followup>donate</followup>
  <tags>
    <tag key="front-page"/>
    <tag key="newsletter">Nieuwsbrief</tag>
    <tag key="interview">Interview</tag>
    <tag key="upcyclingandroid">Android Opwaarderen</tag>
    <tag key="localgroup">Lokale groep</tag>
    <tag key="dk">Denemarken</tag>
    <tag key="berlin">Berlijn</tag>
    <tag key="hamburg-group">Hamburggroep</tag>
    <tag key="it">Italië</tag>
    <tag key="pmpc">Publiek Geld? Publieke Code!</tag>
    <tag key="nl">Nederland</tag>
    <tag key="translations">Vertalersteam</tag>
    <tag key="at">Oostenrijk</tag>
    <tag key="women-group">Vrouwengroep</tag>
    <tag key="ch">Zwitserland</tag>       
  </tags>
   <image url="https://pics.fsfe.org/uploads/medium/c0/20/bb69cfe1fef9c555804d27d49f33.png" alt="Illustratie met twee afbeeldingen van kramen en een van een uit elkaar gehaalde telefoon."/>
   <translator>André Ockers</translator>
</html>
