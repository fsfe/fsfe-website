<?xml version="1.0" encoding="UTF-8" ?>

<html newsdate="2009-03-01">
  <version>1</version>

<head>
  <title>Εκλογές στην Κοινότητα για θέσεις στη Γενική Συνέλευση -- Πρόσκληση
   υποβολής υποψηφιοτήτων</title>
</head>
<body>

<h1>Εκλογές στην Κοινότητα για θέσεις στη Γενική Συνέλευση -- Πρόσκληση
   υποβολής υποψηφιοτήτων</h1>

<p>Η εκλογή για την πρώτη θέση της Κοινότητας στη Γενική
Συνέλευση του FSFE θα λήξει στη 1 Ιουνίου εγκαίρως πριν από την επόμενη
γενική συνέλευση, η οποία έχει προγραμματιστεί για τις 19-21 Ιουνίου στη
Miraflores de la Sierra, Ισπανία.</p>

<p>Τώρα είναι η περίοδος της προετοιμασίας για τις εκλογές, οι οποίες θα
δώσουν στην Κοινότητα άμεση εκπροσώπηση στο σώμα λήψης των στρατηγικών
αποφάσεων του FSFE.</p>

<p>Όπως θα έχετε διαβάσει υπάρχουν δύο θέσεις. Οι εκλογές φέτος είναι για την
πρώτη θέση, ενώ η δεύτερη θέση θα αναδειχθεί του χρόνου. Αυτοί που θα εκλεγούν
θα υπηρετήσουν για χρονικό διάστημα δύο ετών και έτσι θα υπάρχει στο εξής μία
εκλογή ανά έτος.</p>

<p>Ο εκπρόσωπος της Κοινότητας θα υπηρετεί ως πλήρες μέλος της Γενικής Συνέλευσης
με όλα τα δικαιώματα και υποχρεώσεις που έχουν τα υπόλοιπα μέλη. Για να έχετε μια
ιδέα για τα μέλη με τα οποία ο νεοεκλεγείς εκπρόσωπος θα συνεργάζεται, μπορείτε να
δείτε τη
<a href="/about/team.html">σελίδα των μελών</a>.</p>

<ul>
<li><em>Ποιοι έχουν δικαίωμα ψήφου;</em> Όλα τα εγγεγραμμένα Μέλη μπορούν να ψηφίσουν.</li>

<li><em>Ποιοι έχουν δικαίωμα εκλογής;</em> Για να είστε υποψήφιος, θα πρέπει να είστε
ενεργό Μέλος για ένα τουλάχιστο έτος πριν την εκλογή για να διασφαλιστεί ότι οι
εκλεγμένοι για τη ΓΣ είναι εξοικειωμένοι με τον οργανισμό και τη δραστηριότητά του.</li>

<li><em>Εκλογική Πλατφόρμα</em> Όλοι οι υποψήφιοι θα πρέπει να χρησιμοποιήσουν το <a
	  href="https://wiki.fsfe.org">wiki</a> ή/και το <a
	  href="https://planet.fsfe.org">ιστολόγιο</a> ως πλατφόρμα προβολής, ώστε να
είναι εφικτό για τα Μέλη - ψηφοφόρους να τους γνωρίσουν. (Τα Μέλη μπορούν επίσης να
κάνουν τη σελίδα του wiki ορατή μόνο σε άλλα Μέλη).</li>

<li><em>Εκλογικό Σύστημα</em> Για τη διαδικασία της ψηφοφορίας θα χρησιμοποιήσουμε τη
μέθοδο Schulze, ένα δημοφιλές εκλογικό σύστημα που χρησιμοποιεί το Debian, το Wikimedia
και άλλοι. Είναι μια δοκιμασμένη μέθοδος και έχει αποδειχθεί ανθεκτική σε ανωμαλίες της
ψηφοφορίας.</li>
</ul>

<p>Για να υποβάλλετε υποψηφιότητα, παρακαλούμε στείλτε ένα μήνυμα, <strong>όχι αργότερα
από τις 31 Μαρτίου</strong>,
στο <a href="mailto:contact@fsfe.org">contact@fsfe.org</a> με θέμα
"Candidate Fellowship seat". Στο μήνυμα θα πρέπει να δηλώσετε ότι επιθυμείτε να είστε
υποψήφιος για εκλογή στη ΓΣ μαζί με πληροφορίες για εσάς, τις οποίες μπορούμε να
χρησιμοποιήσουμε για να καταρτίσουμε τον κατάλογο των υποψηφίων για όλα τα Μέλη.</p>

<p>Μπορείτε να εγγράψετε μόνο τον εαυτό σας ως υποψήφιο. Αν γνωρίζετε άλλα Μέλη τα οποία
θεωρείτε καλές υποψηφιότητες, παρακαλούμε παρακινήστε τους να εγγραφούν.</p>

<p>Αν έχετε περισσότερες απορίες, μη διστάσετε να επικοινωνήσετε με τον Συντονιστή της
Κοινότητας Matthias Kirschner στο
<a href="mailto:contact@fsfe.org">contact@fsfe.org</a>.</p>

<p>Για παραπομπές παρακαλούμε δείτε:</p>

<ul>
	<li>την ανακοίνωη μας <a
		href="/news/2008/news-20081210-01.html">"FSFE
		adds Fellowship representation to General Assembly"</a> από τις 10
	Δεκεμβρίου 2008.</li>

	<li><a href="/about/legal/constitution.html">FSFE's
		constitution</a></li>
</ul>

</body>
</html>
<!--
Local Variables: ***
mode: xml ***
End: ***
-->
