<?xml version="1.0" encoding="utf-8"?>
<html newsdate="2024-09-11">
<version>1</version>

<head>
<title>La FSFE chiede alla Commissione fondi sostenibili nel lungo termine per il Software Libero</title>
	</head>

<body>

<h1>La FSFE chiede alla Commissione fondi sostenibili nel lungo termine per il Software Libero</h1>

<p>
Sulla scia del recente taglio di 27 milioni di euro al progetto NGI, la 
FSFE risponde alla crescente preoccupazione partecipando ad una 
consultazione pubblica della Commissione Europea. La FSFE sottolinea 
l'urgenza di un sostegno finanziario sostenibile e a lungo termine per 
il Software Libero per garantire l'indipendenza tecnologica dell'Europa.
</p>

<figure>
	<img src="https://pics.fsfe.org/uploads/original/72/0e/ae131811852d15a46863de2370bb.jpg" alt="Edificio della Commissione Europea in Bruxelles"/>
</figure>

<p>Il recente <a href="/news/2024/news-20240719-01.html">taglio di 27 
milioni di euro nei fondi allocati per l'iniziativa Nuova Generazione 
Internet</a> ha esposto la fragilità del sostegno finanziario per la 
libertà del software nel suo complesso e ha evidenziato una situazione 
critica: l'Europa ha bisogno di finanziamenti sostenibili, sicuri e 
dedicati per garantire il proprio controllo sulla tecnologia attraverso 
il Software Libero. Gran parte dell'infrastruttura digitale europea <a href="https://www.ngi.eu/news/2024/07/11/ngi-impact-study/">si basa su 
questi progetti</a> per garantire indipendenza e resilienza. Ridurre o 
tagliare fondi minaccia l'autonomia tecnologica dell'Europa.</p>
 
<p>In risposta alla <a href="/news/2024/news-20240808-01.html">vaga 
posizione presa dalla Commissione Europea</a> sui futuri finanziamenti, 
la FSFE ha partecipato alla consultazione pubblica, spingendo per 
assicurare che le soluzioni di Software Libero ricevano il necessario 
finanziamento a lungo termine. Questo è l'unico modo per far progredire 
la digitalizzazione dell'Europa.</p>


<blockquote>«La strategia digitale dell'Unione Europea può raggiungere il suo pieno 
potenziale solo concentrandosi sistematicamente sul Software Libero» 
sottolinea Alexander Sander, consulente senior sulle policy della FSFE. 
«Chiediamo che i fondi pubblici vengano stanziati in modo efficiente. La 
libertà del software deve essere costantemente sostenuta con 
finanziamenti sostenibili e a lungo termine.  Dopo tutto, se è denaro 
pubblico, deve essere codice pubblico!».</blockquote> 




</body>

<tags>
 <tag key="PR">Comunicato stampa</tag>
 <tag key="deviceneutrality">Neutralità del dispositivo</tag>
 <tag key="european-commission">Commissione Europea</tag>
 <tag key="ngi">Nuova Generazione Internet Zero</tag>
 <tag key="front-page"/>
 <tag key="highlights">In evidenza</tag>
</tags> 		

<image url="https://pics.fsfe.org/uploads/original/72/0e/ae131811852d15a46863de2370bb.jpg" alt="Edificio della Commissione Europea in Bruxelles"/>
 </html>
