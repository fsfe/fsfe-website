<?xml version="1.0" encoding="UTF-8" ?>
<html>
  <head>
    <title>Το έτος 2010 για το FSFE - μια επιστολή από τον Πρόεδρο</title>
  </head>
  <body>
    <h1>Το έτος 2010 για το FSFE - μια επιστολή από τον Πρόεδρο</h1>

    <div id="introduction">
      <p>
        Είχαμε μια πολύ καλή χρονιά γεμάτη από εκδηλώσεις. Στο κείμενο
        που ακολουθεί θα βρείτε συνδέσμους σε υλικό για τις διάφορες
        δραστηριότητές μας. Παρακαλούμε αξιοποιήστε την ευκαιρία αυτή
        για να διαμορφώσετε μια πληρέστερη εικόνα για την τρέχουσα και
        μελλοντική εργασία μας για το Ελεύθερο Λογισμικό.
      </p>
    </div>


    <h2>Βραβεία και αναγνώριση για την εργασία του FSFE</h2>

	<p>
	Πανηγυρίζουμε όχι για ένα, αλλά για δύο βραβεύσεις φέτος. Τον Μάιο, 
        <a href="/news/2010/news-20100126-01.html">το FSFE έλαβε το Μετάλλιο
	Theodor Heuss</a>. Κατά τη διάρκεια μιας μεγαλοπρεπούς τελετής με
	πολυάριθμη παρουσία πολιτικών διασημοτήτων στην Στουτγάρδη τον Μάιο,
	ο Ludwig Heuss, Διευθυντής του Ιδρύματος Theodor Heuss, επαίνεσε την
	εργασία του FSFE για την ελευθερία στην κοινωνία της πληροφορίας:
	</p>

	<p>
	«Το Ευρωπαϊκό Ίδρυμα Ελεύθερου Λογισμικού λαμβάνει το Μετάλλιο 
	Theodor Heuss για το 2010 επειδή έχει μια εξαιρετικά αξιόλογη 
	συνεισφορά στη θεμελίωη νέων κανόνων στις κοινωνικές, πολιτικές
	και νομικές συνθήκες για την ψηφιακή ελευθερία με τη χρήση 
	Ελεύθερου Λογισμικού».
	</p>

	<p>
	Μια εβδομάδα νωρίτερα, στις 28 Απριλίου, ο ιδρυτικός Πρόεδρος του
	FSFE <a href="/news/2010/news-20100428-01.html">Georg Greve βραβεύτηκε
	με τον Σταυρό του Τάγματος της Αξίας της Ομοσπονδιακής Δημοκρατίας 
	της Γερμανίας</a> (Bundesverdienstkreuz) σε αναγνώριση των υψηλών του
	επιτευγμάτων για την προβολή του Ελεύθερου Λογισμικού με το FSFE. 
	Από όσο γνωρίζουμε, αυτή είναι η πρώτη φορά που μία χώρα απονέμει
	τέτοιον τιμητικό τίτλο σε ακτιβιστή Ελεύθερου Λογισμικού. Αυτή είναι
	μια άξια επιβράβευση για πολλά χρόνια σκληρής προσπάθειας. 
	Συγχαρητήρια, Georg!
	</p>


	<h2>Divide and re-conquer</h2>

	<p>
	Η αναγνώριση αυτή αποτελεί ασφαλώς ένα τεράστιο κίνητρο. Αλλά δεν 
	υπάρχει χρόνος για να επαναπαυθούμε στις δάφνες μας. Η τεχνολογία
	εξελίσσεται, και οι υποστηρικτές του Ελεύθερου Λογισμικού πρέπει 
	να αντιμετωπίσουν νέες προκλήσεις. Πολλοί άνθρωποι αρχίζουν να 
	στηρίζονται όλο και περισσότερο σε υπηρεσίες από τον ιστό, στο
	λογισμικό ως υπηρεσία και στο «υπολογιστικό νέφος» για διαφορετικούς
	σκοπούς, όπως το ηλεκτρονικό ταχυδρομείο, online αποθήκευση δεδομένων 
	ή την κοινωνική δικτύωση. Οι ελευθερίες που ορίζουν το Ελεύθερο 
	Λογισμικό -- της χρήσης, μελέτης, διαμοιρασμού και βελτίωσης 
	ενός προγράμματος -- είναι προσαρμοσμένες για προγράμματα που 
	τρέχουν σε υπολογιστές τους οποίους ελέγχουμε. Μπορούμε να 
	βρούμε έναν τρόπο για να υπερασπιστούμε τις ελευθερίες αυτές 
	σε έναν κόσμο όπου ένα μεγάλο μέρος των υπολογιστικών διεργασιών 
	μας συμβαίνει σε μηχανές που ελέγχονται από άλλους; Πώς μπορούμε 
	να ξανακερδίσουμε αυτές τις ελευθερίες από όπου έχουν ήδη χαθεί; 
	</p>

	<p>
	Το καλύτερο στοίχημα για μια απάντηση στα ερωτήματα αυτά είναι τα
	αποκεντρωμένα συστήματα· συστήματα που παρέχουν τις υπηρεσίες που οι 
	χρήστες αναζητούν, αλλά που δεν έχουν κεντρικό κόμβο ελέγχου. Σε τι 
	ακριβώς τα συστήματα αυτά πρέπει να μοιάσουν για να διατηρηθούν οι 
	ελευθερίες μας, και πώς μπορούν να κατασκευαστούν; Για να εμπνεύσουμε 
	χρήστες και προγραμματιστές να σκεφτούν σε αυτά τα ερωτήματα, δώσαμε 
	<a href="http://www.youtube.com/watch?v=hNhlOlGInHE">ομιλίες</a>
	σε διαφορετικές εκδηλώσεις σε όλη την Ευρώπη, ακόμη και τόσο μακριά 
	όσο η FISL στο Πόρτο Αλέγκρε της Βραζιλίας. Στο συνέδριο Free Society 
	Conference (<a href="http://fscons.org/">FSCONS</a>) στο Γκέτεμποργκ 
	τον Νοέμβριο διοργανώσαμε μια ενότητα σχετικά με το θέμα, υπό τον τίτλο
	<a href="http://fscons.org/divide">"Divide and re-conquer"</a>. 
	Εδώ φέραμε σε επαφή ανθρώπους που εργάζονται πάνω σε σχέδια που 
	διαλύουν το κεντρικό σημείο ελέγχου και να το αντικαθιστούν με 
	αποκεντρωμένα συστήματα, όπως το Appleseed των Michael Chisari, 
	Benjamin Bayart του διαδικτυακού παρόχου French Data Network που
	ανήκει τους χρήστες του, και του Torsten Grote από το FSFE, ο οποίος 
	εξήγησε γιατί η συγκέντρωση της εξουσίας και των δεδομένων στα χέρια 
	λίγων εταιρειών είναι πρόβλημα, και πώς τα αποκεντρωμένα συστήματα 
	μπορούν να μας βοηθήσουν να επανακτήσουμε τις ελευθερίες μας.
	</p>
   

<h2>Οι εκστρατείες για το Ελεύθερο Λογισμικό και τα Ανοιχτά Πρότυπα</h2>

	<p>
	Τα <a href="/activities/os/os.html">Ανοιχτά Πρότυπα</a> είναι
	ουσιαστικά για το Ελεύθερο Λογισμικό. Το Ελεύθερο Λογισμικό
	βασίζεται στα Ανοιχτά Πρότυπα για να διαλειτουργεί με άλλα
	προγράμματα. Αν οι οργανισμοί του δημόσιου τομέα και των 
	επιχειρήσεων χρησιμοποιούν Ανοιχτά Πρότυπα, οι πολίτες δεν 
	είναι υποχρεωμένοι να χρησιμοποιούν ιδιοκτησιακό λογισμικό 
	για να επικοινωνήσουν μαζί τους, ενώ οι ίδιοι οι οργανισμοί 
	μπορούν να αποτινάξουν τα δεσμά της εξάρτησης από έναν μόνο 
	προμηθευτή λογισμικού.
	</p>

	<p>
	Για τους λόγους αυτούς, συνεχίσαμε φέτος να επενδύουμε πολύ χρόνο 
	και προσπάθεια στα Ανοιχτά Πρότυπα. Στην εκστρατεία για την 
	<a href="http://documentfreedom.org/2010/summary-2010">Ημέρα 
	για την Ελευθερία στο Λογισμικό</a> ομάδες από όλον τον κόσμο
	εορτάζουν τα Ανοιχτά Πρότυπα και τους ανοικτούς τύπους αρχειοθέτησης
	εγγράφων στις 31 Μαρτίου, με εκδηλώσεις που λαμβάνουν χώρα από την 
	Αργεντινή μέχρι το Βιετνάμ και σε πολλές Ευρωπαϊκές χώρες.
	</p>

	<p>
	Η Ευρωπαϊκή Επιτροπή βρίσκεται στο στάδιο της ολοκλήρωσης της
	μακρόθεν αναμενόμενης αναθεώρησης του Ευρωπαϊκού Πλαισίου 
	Διαλειτουργικότητας, μια σύσταση προς τις δημόσιες υπηρεσίες 
	σε όλη την Ευρώπη για το πώς να καταστήσουν τα συστήματά τους
	της Πληροφορικής να μιλούν μεταξύ τους. Η αρχική έκδοση από 
	το 2004 έδωσε ισχυρή υποστήριξη στα Ανοιχτά Πρότυπα και είχε 
	μεγάλη επιρροή. Η αναθεωρημένη έκδοση, τη δημοσίευση της οποίας
	αναμένουμε σύντομα, είναι πιθανό να είναι 
	<a href="/activities/os/eifv2.html">σε μεγάλο βαθμό αποδυναμωμένη</a>
	σχετικά με αυτό το θέμα. 
	</p>

	<p>
	Όπως <a href="/news/2010/news-20101016-01.html">αγωνιστήκαμε με 
	νύχια και με δόντια</a> για να διατηρηθεί τουλάχιστο μια αναφορά για τα
	Ανοιχτά Πρότυπα στο έγγραφο, we raised a lot of attention για το θέμα 
	μέσα στην Ευρωπαϊκή Επιτροπή και στον Ευρωπαϊκό δημόσιο τομέα. Επίσης 
	<a href="http://blogs.fsfe.org/gerloff/?p=426">συμμετείχαμε στη 
	μεταρρύθμιση του Ευρωπαϊκού συστήματος προτυποποίησης</a> το οποίο
	έχει δρομολογηθεί, με τον Πρόεδρο του FSFE Karsten Gerloff να θέτει
	στην προτυποποίηση τα ζητήματα κλειδιά για το Ελεύθερο Λογισμικό σε
	ένα συνέδριο που διοργάνωσε η Ευρωπαϊκή Επιτροπή με το Ευρωπαϊκό
	Γραφείο Πατεντών τον Νοέμβριο.
	</p>

	<p>
	Εάν ο δημόσιος τομέας ζητά το λογισμικό να βασίζεται σε 
	Ανοιχτά Πρότυπα, οι εταιρίες Ελεύθερου Λογισμικού μπορούν να 
	συμμετέχουν σε προσφορές για συμβάσεις, και θα έχουν περισσότερα 
	χρήματα να επενδύσουν στην ανάπτυξη. Ασκούμε έλεγχο στις δημόσιες 
	προμήθειες στην Ευρώπη. Όταν η Ιταλική περιφέρεια του Νοτίου 
	Τυρόλου έπέκτεινε τη σύμβαση για άδειες χρήσης ιδιοκτησιακού 
	λογισμικού χωρίς διαγωνισμό, σημάναμε
	<a href="/news/2010/news-20100702-01.html">γενικό δημόσιο συναγερμό</a>.
	Αλλά δεν ασκήσαμε απλά κτριτική στην επαρχία, προσφέραμε διοίκητική
	συμβολή ώστε να πράξει καλύτερα την επόμενη φορά. Αυτό οδήγησε 
	σε μια συζήτηση στρογγυλής τραπέζης με τοπικούς εμπειρογνώμονες 
	Ελεύθερου Λογισμικού η οποία κάνει τώρα πραγματική, μακροπρόθεσμη 
	πρόοδο στην ανάπτυξη δίκαιότερων πρακτικών στις προμήθειες. Ελπίζουμε 
	να δημιουργήσουμε το παράδειγμα που θα ακολουθήσου και άλλες δημόσιες 
	διοικήσεις.
	</p>

	<p>
	Η <a href="/campaigns/pdfreaders/pdfreaders.html">δράση pdfreaders</a>
	έχει πείσει δεκάδες δημόσιες υπηρεσίες στην Ευρώπη να προβάλλουν
	<a href="http://pdfreaders.org">Ελεύθερου Λογισμικού προγράμματα 
	ανάγνωσης αρχείων PDF</a>. Με υποστήριξη από εκατοντάδες εθελοντές
	από όλη την Ευρώπη, ήρθαμε σε επαφή με δημόσιους φορείς σε 33 χώρες, 
	τους μιλήσαμε για το Ελεύθερο Λογισμικό και τα Ανοιχτά Πρότυπα, και 
	τους ζητήσαμε να αντικαταστήσουν ή να συμπληρώσουν τις διαφημίσεις 
	τους για ιδιοκτησιακά προγράμματα ανάγνωσης PDF με συνδέσμους σε 
	ελεύθερα.
	</p>

	<p>
	Στον Παγκόσμιο Οργανισμό Πνευματικής Ιδιοκτησίας (WIPO), 
	<a href="/activities/wipo/wipo.html">η επίμονη εργασία μας</a> 
	φέρνει αποτέλεσμα. Η αλλαγή σε αυτόν τον διεθνή οργανισμό
	αν και  αργή, είναι ορατή. 
	<a href="http://www.wipo.int/meetings/en/details.jsp?meeting_id=19684">αναλύσαμε τους κινδύνους των πατεντών στο λογισμικό
	και τα οφέλη των Ανοικτών Προτύπων</a> σε εκπροσώπους από γραφεία 
	διπλωμάτων ευρεσιτεχνίας σε όλο τον κόσμο. Είχαμε επίσης παραγωγική 
	συζήτηση με τα κράτη μέλη και το προσωπικό του WIPO για το πώς το 
	Ελεύθερο Λογισμικό μπορεί να γίνει ένα μόνιμο στοιχείο στις 
	δραστηριότητες του οργανισμού. Ο οργανισμός εξακολουθεί να απέχει 
	πολύ από το να γίνει ο Παγκόσμιος Οργανισμός Διανοητικού Πλούτου 
	που έχουμε ζητήσει πριν από έξι χρόνια, αλλά με αργό ρυθμό ανοίγεται 
	προς τις ιδέες του Ελεύθερου Λογισμικού και του μοιράσματος της γνώσης.
	Ο WIPO έχει αναθέσει μια σειρά μελετών σχετικά με αυτά τα θέματα, 
	τα οποία συνήθιζε να αγνοεί. Μόλις τα αποτελέσματα είναι διαθέσιμα, 
	εμείς θα πιέσουμε ώστε ο οργανισμός να κάνει αυτά τα θέματα κανονικό 
	μέρος των εργασιών του.
	</p>

	<p>
	Μετά από την αναχώρηση του συντονιστή της FTF Adriaan de Groot 
	τον Απρίλιο, επικεντρώσαμε την εργασία του νομικού μας τμήματος
	σε θεμελιακές εργασίες. Το
	<a href="/activities/ftf/network.html">Ευρωπαϊκό Νομικό Δίκτυο</a> 
	έχει αναπτυχθεί στο μεγαλύτερο στον κόσμο δίκτυο δικηγόρων ειδικών 
	για το Ελεύθερο Λογισμικό. Το περιβάλλον ένταξης με πρόσκληση μόνο
	παρέχει ένα προστατευόμενο χώρο για ευαίσθητες συζητήσεις και μια 
	ανοικτή, ειλικρινή ανταλλαγή απόψεων. Το ετήσιο σεμινάριο του δικτύου 
	στο Άμστερνταμ ήταν μια μεγάλη επιτυχία. Το δίκτυο, επίσης,
	<a href="https://wiki.fsfe.org/EuropeanLegalNetwork/LinkingDocument">
	εξέδωσε ένα έγγραφο αλληλεπιδράσεων ανάμεσα σε διαφορετικά συστατικά
	λογισμικού</a>, παραδίδοντας ένα διαρθρωμένο σύνολο απόψεων σε ένα
	περίπλοκο και αδιευκρίνιστο πεδίο. Διατηρούμε το 
	<a href="/activities/ftf/fiduciary.html">εργαλείο μας για την ανάθεση
	πνευματικών δικαιωμάτων</a> για έργα τα οποία θέλουν να το 
	χρησιμοποιήσουν, και απαντάμε σε ένα σταθερό ρεύμα νομικών και 
	αδειοδότησης ερωτήσεων από την κοινότητα.
	</p>


<h2>Στο παρασκήνιο</h2>

	<p>
	Εσωτερικά, υπήρξαν καθήκοντα. Η υποδομή μας, λογισμικού και υλικού, 
	μεταμορφώνεται. Η ομάδα εθελοντών ιστού σταδιακά διαμορφώνει τον
	ιστότοπο ώστε να είναι πιο κατατοπιστικός, ενώ οι διαχειριστές 
	συστήματος διασφαλίζουν ότι οι εξυπηρετητές μας είναι σταθεροί
	και ασφαλείς. Κάνουμε τις εσωτερικές μας διαδικασίες πιο 
	αποτελεσματικές, έτσι ώστε να μπορούμε να επικεντρωθούμε 
	στην εργασία για το Ελεύθερο Λογισμικό. 
	</p>

	<p>
	 Όπως πάντα, πολλή από τη δουλειά μας γίνεται από εθελοντές. 
	Παρέχουν τη δυνατότητα στο FSFE να συνδεθεί με ακτιβιστές 
	Ελεύθερου Λογισμικού από όλη την Ευρώπη, και να παραστεί σε 
	δεκάδες εκδηλώσεις σε πολλές χώρες κάθε χρόνο. Εκτός από τα
	συνήθη συνέδρια Ελεύθερου Λογισμικού, έχουμε επίσης επεκταθεί 
	σε εκδηλώσεις για ένα ευρύτερο ακροατήριο, όπως η Γερμανική 
	Kirchentag, την οποία παρακολούθησαν 130.000 άνθρωποι, όπου 
	είχαμε μια επιτυχημένη παρουσία με περίπτερο. Εθελοντές επίσης 
	συντήρησαν τον ιστότοπό μας και τον έκαναν διαθέσιμο μέχρι και
	σε 30 διαφορετικές γλώσσες. Εθελοντές έχουν ξεκινήσει μια νέα 
	ομάδα στη Γαλλία και μια πολύ δραστήρια ομάδα της Κοινότητας 
	στη Σλοβενία. Το πιο σημαντικό, μεταφέρουν το μήνυμα του 
	Ελεύθερου Λογισμικού στους χώρους εργασίας τους, στα 
	πανεπιστήμιά τους και στον κύκλο των φίλων τους. Αυτή είναι 
	η στιγμή να στείλουμε σε όλους ένα μεγάλο «ευχαριστώ!». 
	</p>

	<p>
	Όλες μας οι δραστηριότητες υποστηρίζονται από τους βοηθούς 
	του FSFE. Φέτος, τέσσερις ταλαντούχοι νέοι συνεργάστηκαν μαζί μας, 
	με ορμητική βουτιά στον κόσμο του Ελεύθερου Λογισμικού και 
	διεκπεραιώνοντας ένα μεγάλο μέρος της δουλειάς που απαιτείται
	για την πραγματοποίηση των εκστρατειών, των εκδηλώσεων και της 
	πολιτικής δραστηριότητας.
	</p>
	

<h2>Με τη ματιά στο 2011</h2>

	<p>
	Το 2011, το FSFE θα γίνει δέκα ετών. Έχουμε διανύσει απόσταση, καθώς
	η στήριξή σας και η σκληρή δουλειά πολλών αφοσιωμένων ανθρώπων μάς 
	έχουν μετατρέψει στην πιο σεβαστή οργάνωση υπεράσπισης του Ελεύθερου 
	Λογισμικού στην Ευρώπη. Αλλά έχουμε να προχωρήσουμε ακόμη μακρύτερα. 
	</p>

	<p>
	Θέλουμε να βοηθήσουμε την κοινότητα να κατασκευάσει συστήματα
	που σέβονται την ελευθερία μας, καθώς η πληροφορική κινείται 
	όλο και περισσότερο προς το δίκτυο. Με βάση την ευαισθητοποίηση
	που έχουμε οικοδομήσει για τα κατανεμημένα συστήματα, θα φέρουμε
	σε επαφή ανθρώπους που εργάζονται στον τομέα αυτό και αναζητούν 
	τρόπους για να ενώσουν τις δυνάμεις τους και να γίνουν ισχυρότεροι. 
	</p>

	<p>
	Είναι ένα ασφαλές στοίχημα ότι τα Ανοιχτά Πρότυπα και η μεταρρύθμιση 
	στην προτυποποίηση θα μας κρατήσουν απασχολημένους το 2011. Οι 
	προετοιμασίες έχουν ήδη ξεκινήσει για την Ημέρα Ελευθερίας Εγγράφων 
	στις 30 Μαρτίου. Θα συνεχίσουμε να πιέζουμε για μια αγορά ανοικτή 
	στο Ελεύθερο Λογισμικό, και για ένα σύστημα τυποποίησης που να σέβεται 
	τις ανάγκες χρηστών, προγραμματιστών και εταιρειών Ελεύθερου Λογισμικού.
	</p>

	<p>
	Οι πατέντες λογισμικού σέρνονται ξανά μέσα στην ημερήσια διάταξη, 
	με διαφορετικές μάσκες. Θα πιέσουμε ώστε τα διπλώματα ευρεσιτεχνίας 
	να αδειοδοτούνται χωρίς περιορισμούς, όταν αυτά περιλαμβάνονται σε 
	πρότυπα. Η Ευρωπαϊκή Επιτροπή έχει πρόσφατα ξεκινήσει για μια ακόμη 
	φορά να ηγείται της ιδέας μιας ενιαίας Ευρωπαϊκής πατέντας.
	Για το λογισμικό, πολλά θα εξαρτηθούν από το πώς ένα τέτοιο σύστημα 
	τίθεται σε εφαρμογή. Το FSFE θα παρακολουθεί τις λεπτομέρειες, 
	δίνοντας στοιχεία και με την άσκηση πίεσης, όπως απαιτείται. 
	</p>

	<p>
	Το νομικό μας τμήμα έχει εξαιρετική επιτυχία, φέρνοντας σε επαφή 
	εμπειρογνώμονες σχετικά με τις νομικές πτυχές του Ελεύθερου Λογισμικού 
	και με την παροχή βοήθειας σε προγραμματιστές με πληροφορίες σχετικά 
	με ζητήματα αδειοδότησης. Το 2011, θα επανατοποθετήσουμε το τμήμα ώστε
	να είναι ακόμη πιο χρήσιμο για την κοινότητα.
	</p>
	

<h2>Σας ευχαριστούμε για την υποστήριξή σας!</h2>

	<p>
	Όλη αυτή η δραστηριότητα κοστίζει χρήματα. Σχεδόν όλη
	<a href="/donate/thankgnus.html">η χρηματοδότηση του FSFE</a> 
	προέρχεται από <a href="https://my.fsfe.org/donate">τις δωρεές σας</a>
	και τη συνεισφορά σας στην Κοινότητα. Η υποστήριξή σας όχι μόνο 
	μας επιτρέπει να κάνουμε όλο αυτό το έργο, και άλλα. Το σημαντικότερο 
	είναι ότι μας επιτρέπει να παραμείνουμε ανεξάρτητοι από συγκεκριμένα
	συμφέροντα. Η ανεξαρτησία αυτή δεν είναι πολυτέλεια. Είναι η βασική 
	προϋπόθεση για το έργο που κάνουμε. Σας ευχαριστούμε που την κάνετε 
	εφικτή!
	</p>

	<p>
	Εργαζόμαστε για να καταστεί ευκολότερο για εσάς να δωρίσετε 
	και να καταβάλλετε συνδρομές στην Κοινότητα σε μηνιαία βάση. 
	Η λήψη μηνιαίων πληρωμών μάς επιτρέπει να υπολογίσουμε τον 
	προϋπολογισμό μας πιο αξιόπιστα, και κρατά την ταμειακή ροή
	ομαλή όλο το χρόνο. Επίσης επί του παρόντος εργαζόμαστε για να 
	γίνουν οι αφορολόγητες δωρεές δυνατές σε μια σειρά Ευρωπαϊκών χωρών. 
	</p>

	<p>
	Ελπίζουμε για τη συνεχή υποστήριξή σας, καθώς αντιμετωπίζουμε 
	αυτές τις προκλήσεις κατά μέτωπο. Εκ μέρους όλου του προσωπικού 
	του FSFE και των εθελοντών, σας εύχομαι καλές γιορτές. Γιορτάστε 
	τις με ελευθερία, ξεκουραστείτε, και συγκεντρώστε δύναμη για τις 
	προκλήσεις και τις μάχες που έρχονται το 2011. Θα είναι μια 
	συναρπαστική χρονιά. Σας καλώ να συνεχίσετε να εργάζεστε
	για την ελευθερία στο λογισμικό, μαζί μας. 
	</p>

	<p>
	Με τις καλύτερες ευχές για ένα ελεύθερο 2011,<br/>
	Karsten Gerloff<br/>
	Πρόεδρος, Ευρωπαϊκό Ίδρυμα Ελεύθερου Λογισμικού
	</p>


	</body>

	<timestamp>$Date: 2010-10-09 11:30:07 +0200 (sam. 09 oct. 2010) $ $Author: mk $</timestamp>
</html>

