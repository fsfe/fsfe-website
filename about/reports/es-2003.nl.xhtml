<?xml version="1.0" encoding="UTF-8" ?>

<html>
  <head>
    <title>FSFE - Tweejaarlijkse samenvatting - 21 juni 2003</title>
  </head>

  <body>

    <center>
      <h1>Tweejaarlijkse samenvatting</h1>
      <h2>Verslag voor de algemene vergadering 2003</h2>
    </center>
    
    <div align="right">
      Milaan, Italië, 21 juni 2003<br />
    </div>

    <p>
      Nadat de Free Software Foundation Europe werd aangekondigd met de
      "Intentieverklaring - Free Software Foundation Europe"  
      [<a href="#1">1</a>], een document waarvoor alle Vrije
      Softwarestrijders uit Europa werden uitgenodigd om mee te werken
      aan het creëren van een gemeenschappelijke visie, startte de FSFE
      officieel op 10 maart 2001. De hele procedure voor het opstarten
      van de FSFE werd voltooid op 24 april 2001.
    </p>

    <p>
      De algemene vergadering van 21 juni 2003 in Milaan, Italië, lijkt
      een geschikt moment om eens kort samen te vatten wat er de
      afgelopen 2 jaar gebeurd is.
    </p>

    <p>
      De eerste tijd is er veel werk gestoken in administratieve taken,
      juridische vragen en het informeren van mensen over de FSFE. Dit
      laatste gebeurde op het web, via mailinglists, op beurzen en 
      tijdens conferenties.
    </p>


    <h3>OECD conferentie in Tokyo</h3>

    <p>
      Reeds kort nadat de FSFE aan haar werk begon, werd ze al aanvaard
      door grote politieke spelers. Een voorbeeld hiervan: de Duitse
      vertegenwoordiger van de FSFE, Bernhard Reiter, werd door het 
      Duitse ministerie van Economie (BMWi) gevraagd om over Vrije
      Software te gaan praten op de OECD conferentie in september 2001
      Bernhard Reiter werd hier ook gesteund door LinuxTag, Linux 
      Verband en de Duitse Unix User Group, zodat hij kon praten in naam
      van de hele Duitse Vrije Softwarebeweging.
    </p>


    <h3>"We speak about Free Software" campagne</h3>

    <p>
      Vanaf de start van de FSFE werden we benaderd door Vrije
      Softwarebedrijven met de vraag om een campagne op te starten die
      de zichtbaarheid van Vrije Software zou vergroten en tevens
      de voordelen van de Vrije Softwareterminologie ten opzichte van
      Open Source kon uitleggen.
    </p>

    <p>
      Eén van de hoofdredenen hiervoor was dat hun markt overspoeld werd
      met propriëtaire softwareproducenten die misbruik maakten van het
      wijd verspreide misverstand "een programma is open source als je
      de broncode kan zien". Deze producenten beweerden met een product
      op de markt te komen dat gelijkaardig was aan Vrije software.
    </p>

    <p>
      Daarom lanceerden de FSFE, met de steun van Vrije 
      Softwarebedrijven uit heel Europa, in november 2001 de "We speak 
      about Free Software" campagne [<a href="#2">2</a>].
    </p>

    <p>
      Alhoewel deze actie oorspronkelijk alleen bedoeld was voor 
      bedrijven maakten we één uitzondering toen Bruce Perens, de auteur
      van de Open Source definitie, kort na het lanceren van de campagne
      aan ons vroeg om aan de campagne deel te kunnen nemen.
    </p>


    <h3>Bürgerturm ("Burgertoren")</h3>

    <p>
      De FSFE geeft ook informatie over Vrije Software aan projecten die
      niet direct in verband staan met software, zoals het Bürgerturm 
      project [<a href="#3">3</a>] in Berlijn, Duitsland.
    </p>

    <p>
      Het idee achter dit project was het mogelijk maken van een vrij,
      coöperatief ontwerpproces om een gebouw te maken voor de burgers
      door de burgers in het hart van Berlijn. Volgens het 
      oorspronkelijke idee zouden zowel het ontwerpproces als het
      afgewerkte gebouw de filosofie van de Vrije Software moeten
      volgen, om zo een zichtbare en tastbare implementatie van de 
      Vrije Softwarefilosofie te krijgen.
    </p>

    <p>
      De groep hoopte uiteindelijk een multifunctioneel gebouw te
      creëren, zowel reëel als virtueel, dat 24 uur per dag openstaat
      voor alle burgers.
    </p>

    <p>
      Alhoewel dit idee uiteindelijk veel te ambitieus bleek voor de
      groep die zich daar rond verzamelde, blijven de ideeën en 
      documenten nog steeds beschikbaar in de hoop dat iemand het
      project ooit weer nieuw leven inblaast.
    </p>


    <h3>Vrije Software voor het Duitse parlement</h3>

    <p>
      Veel mensen hebben de discussies gevolgd over een mogelijke
      overstap van het Duitse parlement naar GNU/Linux. De FSFE heeft
      actief bijgedragen aan deze discussies in december 2001
      [<a href="#4">4</a>] en heeft mee de filosofische basis gelegd
      voor het Bundestux-project [<a href="#5">5</a>], dat nog steeds
      bezig is met het verder verdelen van Vrije Software in de
      openbare administratie.
    </p>


    <h3>Commissie over intellectuele eigendomsrechten</h3>

    <p>
      Op 21 januari 2002 vond de commissie over intellectuele
      eigendomsrechten [<a href="#6">6</a>] plaats in Londen, VK. Naast
      deelnemers van Microsoft en de media-industrie werd ook Georg
      Greve, voorzitter van de FSFE, uitgenodigd voor de workshop over
      "Auteursrechten, Software en het internet".
    </p>

    <p>
      Toen het eindrapport verscheen in september 2002, stond daarin een
      duidelijke aanbeveling voor ontwikkelingslanden om het gebruik van
      Vrije Software in overweging te nemen. [<a href="#7">7</a>]
      [<a href="#8">8</a>]
    </p>

    <h3>Onderzoek van de Europese Commissie tegen Microsoft</h3>

    <p>
      In januari 2001 werd de Free Software Foundation Europe ook
      gevraagd om een bijdrage te leveren aan het lopende onderzoek
      van de Europese Commissie tegen Microsoft. Dankzij de vlugge en
      competente reactie van Dr. Peter Gerwinski, lid van het Samba-team
      en hoofd van het kantoor van de FSFE, hebben we concreet
      bewijsmateriaal kunnen leveren over de manier waarop Microsoft
      probeert om concurrenten uit de markt te houden.
    </p>


    <h3>Herziening van de Duitse wetgeving over auteursrechten</h3>

    <p>
      Ook in een andere zaak werden die maand besluiten genomen. Het
      Duitse ministerie van justitie wilde een herziening van de
      auteursrechten om artiesten beter te beschermen tegen uitbuiting
      door de mediabedrijven, door middel van een verplichte betaling
      bij het overdragen van rechten. Dit zou spijtig genoeg een groot
      gevaar gevormd hebben voor de juridische veiligheid van Vrije
      Software, aangezien Vrije Software onder de Duitse wetgeving 
      als een gift wordt beschouwd.
    </p>

    <p>
      Dankzij een goed uitgebouwde samenwerking met ifross 
      [<a href="#9">9</a>], het Duitse instituut voor juridische
      vragen over Vrije Software, kon de FSFE het ifross steunen bij
      haar aanvraag om een supplement aan deze wet toe te voegen,
      wat ook werd aanvaard in januari 2002 [<a href="#10">10</a>].
    </p>

    <p>
      Nu bevat deze wet, die in voegen trad in april 2002, een 
      uitzondering voor Vrije Software.
    </p>


    <h3>Een GNU/Linux Audio Distributie (AGNULA)</h3>

    <p>
      Na vele maanden voorbereiding en tonnen papierwerk kon het 
      AGNULA-project [<a href="#11">11</a>] van start gaan in april
      2002, met als einddoel een volledig uit Vrije Software opgebouwde
      GNU/Linux distributie voor professionele gebruikers. Dankzij dit
      project werd de FSFE al het eerste jaar van haar oprichting een 
      officiële partner van de Europese commissie.
    </p>

    <p>
      Binnen het AGNULA-project bepaalt de FSFE het beleid voor
      auteursrechten en licenties. We beslissen welke licenties en
      softwarepakketten aanvaardbaar zijn, en zorgen ervoor dat de
      belangen van de gemeenschap ook op lange termijn gevrijwaard 
      blijven [<a href="#12">12</a>]
    </p>


    <h3>Het 6de kaderprogramma van de Europese Commissie</h3>

    <p>
      Zoals sommigen onder u allicht weten, heeft de Europese Commissie
      programma's voor het stimuleren van pan-Europees onderzoek en
      ontwikkeling, men noemt dit de kaderprogramma's, die over
      verschillende jaren lopen. Binnen deze kaderprogramma's zijn er
      verschillende deelgebieden. "Information Society Technologies" 
      (IST) is zo'n deelgebied dat zich in hoofdzaak bezighoudt met
      informatietechnologie. AGNULA was bijvoorbeeld een onderdeel van
      het 5de kaderprogramma voor het IST deelgebied.
    </p>

    <p>
      Het 6de kaderprogramma (FP6 werd voorbereid om tegen eind 2002
      gelanceerd te worden en in de oorspronkelijke teksten stond geen
      enkele vermelding van Vrije Software.
    </p>

    <p>
      Daarom schreef de FSFE een aanbeveling [<a href="#13">13</a>] voor
      het 6de kaderprogramma waarin de voordelen van Vrije Software voor
      Europa als regio en voor de individuele Europese landen 
      afzonderlijk werd uitgelegd. We deden ook voorstellen hoe men
      uit deze voordelen munt kan slaan. Deze aanbeveling werd
      geruggensteund door meer dan 50 organisaties vanuit heel Europa en
      verzonden in april.
    </p>

    <p>
      In juni 2002 heeft de FSFE, samen met nog enkele andere 
      ondertekenaars van de aanbeveling, deze oproep nog eens versterkt 
      door twee blijken van belangstelling in te dienen, FOCAL 
      ("FOcusing Competence for Advantages of Liberty") 
      [<a href="#14">14</a>] en LAFIS ("LAying the Foundations for 
      Information Society") [<a href="#15">15</a>]. Hiermee toonden we 
      aan dat er echt interesse bestond om ook in FP6 iets voor Vrije 
      Software te doen.
    </p>

    <p>
      Vanaf december 2002 werd het voorstel van de FSFE, om projecten 
      die Vrij Sofware gebruiken een evaluatiebonus te geven zodat de 
      kansen van deze projecten stegen in vergelijking met die van 
      propriëtaire software, een deel van het IST werkprogramma.
      [<a href="#16">16</a>]
    </p>

    <p>
      Als gevolg hiervan wordt het hele budget van het IST 
      werkprogramma, goed voor 1725 miljoen Euro, ter beschikking
      gesteld met een voorkeur voor Vrije Software.
    </p>

    <p>
      De FSFE probeert nu verschillende Vrije Softwareconsortia bij
      elkaar te brengen en alles zo te organiseren dat zo veel 
      mogelijk projecten gebruik kunnen maken van deze unieke kans.
      [<a href="#17">17</a>]
    </p>


    <h3>Webpagina's</h3>

    <p>
      In januari 2003 is Jonas Öberg, ondervoorzitter van de FSFE, er
      uiteindelijk in geslaagd om de nieuwe FSFE-webpagina's online te
      krijgen. De nieuwe FSFE website heeft een vrij unieke vormgeving.
      [<a href="#18">18</a>]
    </p>

    <p>
      Om te beseffen hoeveel werk in het ontwerp van het design is
      gekropen, moet je weten dat voor de website van de FSFE gekozen is
      voor een federale benadering met een parallel lokaal en
      Europees/globaal niveau. Alles moet ook vertaald kunnen worden in
      zoveel mogelijk talen, terwijl gedateerde of ontbrekende
      vertalingen niet voor problemen mogen zorgen.
    </p>

    <p>
      Dit zorgt voor een zeer complexe situatie, maar om de website ze
      duidelijk mogelijk te maken mag de gebruiker daar niets van
      merken. De gebruiker zou ook altijd de pagina's moeten krijgen die
      het best bij zijn eigen taal passen, indien er vertalingen bestaan
      eventueel met een waarschuwing als ze niet geupdated zijn.
    </p>

    <p>
      We hebben het systeem met een "focus" gekozen als oplossing voor 
      dit probleem. Als men geen focus kiest, ziet men alle nieuws en
      projecten met een Europees/globaal belang. Maar als men kiest voor
      een bepaalde regio -- zoals Italië, Frankrijk of Duitsland --
      krijgt men extra informatie specifiek voor die landen.
    </p>

    <p>
      In tegenstelling met veel andere websites, wordt de 
      Europees/globale informatie niet verborgen als je deze optie
      kiest, het wordt bijkomstig aangeboden. Dus welke focus je ook
      kiest, de Europees/globale informatie blijft steeds zichtbaar
      en toegankelijk.
    </p>

    <p>
      We hebben wel nog steeds nood aan meer vertalers en vertalingen.
    </p>


    <h3>Fiduciary Licence Agreement (FLA)</h3>

    <p>
      Met de toenemende interesse van bedrijven en overheden in Vrije
      Software, komen er ook meer vragen over de juridische veiligheid
      en stabiliteit. Ook voor de auteurs van de programma's wordt het
      steeds moeilijker om de juridische besognes van hun project zelf
      te beheren, soms worden ze zelfs juridisch aangeklaagd.
    </p>

    <p>
      Om hiertegen bescherming te bieden en om de juridische stabiliteit
      van Vrije Software te verbeteren, heeft de FSFE, samen met
      juridische specialisten in Vrije Software, de Fiduciary
      Licence Agreement (FLA) [<a href="#19">19</a>] ontwikkeld. De
      tekst werd gepubliceerd in februari 2003.
    </p>

    <p>
      Met deze overeenkomst staan de auteurs toe dat de FSFE de voogd
      wordt van alle juridische zaken rond hun project. Het biedt ook
      een oplossing voor alle projecten die op zoek zijn naar een 
      manier om hun auteursrechten makkelijker te beheren.
    </p>


    <h3>bridge foundation</h3>

    <p>
      In juni 2003 werd de bridge foundation [<a href="#20">20</a>]
      opgericht in Berijn, Duitsland. Zij stellen en beantwoorden
      vragen rond het digitale burgerschap in de
      informatiemaatschappij.
    </p>

    <p>
      De FSFE ondersteunt deze stichting ideologisch en wordt er ook
      vertegenwoordigd door haar voorzitter, Georg Greve, die lid is
      van de jury van de ideeënwedstrijd. In de wedstrijd wordt
      15000 Euro geschonken aan het project dat het meest beloftevol
      lijkt in het beter bekend maken van deze problematiek.
    </p>

    <pre>

[<a href="es-2003.html" name="1">1</a>]  <a href="/documents/doi.html">http://fsfeurope.org/documents/doi.html</a>
[<a href="es-2003.html" name="2">2</a>]  <a href="/documents/whyfs.html">http://fsfeurope.org/documents/whyfs.html</a>
[<a href="es-2003.html" name="3">3</a>]  <a href="http://www.germany.fsfeurope.org/de/projects/buergerturm/">http://www.germany.fsfeurope.org/de/projects/buergerturm/</a>
[<a href="es-2003.html" name="4">4</a>]  <a href="http://www.germany.fsfeurope.org/de/news/2001/article-13.12.2001.de.html">http://www.germany.fsfeurope.org/de/news/2001/article-13.12.2001.de.html</a>
[<a href="es-2003.html" name="5">5</a>]  <a href="http://www.bundestux.de">http://www.bundestux.de</a>
[<a href="es-2003.html" name="6">6</a>]  <a href="http://www.iprcommission.org/">http://www.iprcommission.org/</a>
[<a href="es-2003.html" name="7">7</a>]  <a href="http://www.heise.de/newsticker/data/anw-13.09.02-007/">http://www.heise.de/newsticker/data/anw-13.09.02-007/</a>
[<a href="es-2003.html" name="8">8</a>]  <a href="http://www.iprcommission.org/papers/text/final_report/chapter5htmfinal.htm">http://www.iprcommission.org/papers/text/final_report/chapter5htmfinal.htm</a>
[<a href="es-2003.html" name="9">9</a>]  <a href="http://www.ifross.de">http://www.ifross.de</a>
[<a href="es-2003.html" name="10">10</a>] <a href="http://www.ifross.de/ifross_html/home1_2002.html#ARTIKEL01">http://www.ifross.de/ifross_html/home1_2002.html#ARTIKEL01</a>
[<a href="es-2003.html" name="11">11</a>] (link niet meer beschikbaar)
[<a href="es-2003.html" name="12">12</a>] <a href="/campaigns/agnula/">http://fsfeurope.org/campaigns/agnula/</a>
[<a href="es-2003.html" name="13">13</a>] <a href="/documents/fp6/recommendation.html">http://fsfeurope.org/documents/fp6/recommendation.html</a>
[<a href="es-2003.html" name="14">14</a>] <a href="/documents/fp6/focal.html">http://fsfeurope.org/documents/fp6/focal.html</a>
[<a href="es-2003.html" name="15">15</a>] <a href="/documents/fp6/focal.html">http://fsfeurope.org/documents/fp6/focal.html</a>
[<a href="es-2003.html" name="16">16</a>] <a href="http://www.cordis.lu/fp6/ist.htm">http://www.cordis.lu/fp6/ist.htm</a>
[<a href="es-2003.html" name="17">17</a>] <a href="/activities/policy/fp6/">http://fsfeurope.org/activities/policy/fp6/</a>
[<a href="es-2003.html" name="18">18</a>] <a href="">http://fsfeurope.org</a>
[<a href="es-2003.html" name="19">19</a>] <a href="/activities/ftf/">http://fsfeurope.org/activities/ftf/</a>
[<a href="es-2003.html" name="20">20</a>] (link niet meer beschikbaar)

    </pre>

    <h3>Lopende taken</h3>

    <p>
      Naast al deze concrete projecten zijn er natuurlijk ook lopende
      taken waarin de FSFE actief is, hulp verleent of aan derden een
      platform aanbiedt.
    </p>

    <p>
      Een voorbeeld hiervan is het werk tegen het Europese equivalent
      van het Digital Millennium Copyright Act (DMCA), het European
      Copyright Directive (EUCD) [<a href="#21">21</a>]. Deze richtlijn
      die momenteel wordt ingeschreven in de nationale wetgevingen
      voorziet in juridische maatregelen ten voordelen van monopolies
      op bestandsformaten, maakt consumenten nog afhankelijker van 
      een producent, vermindert op een slinkse manier de "fair use" 
      rechten, beperkt de vrijheid van spreken en brengt nieuwe vormen
      van censuur.
    </p>

    <p>
      Een ander voorbeeld zijn softwarepatenten [<a href="#22">22</a>],
      waar grote spelers met de hulp van lobbyisten de markt proberen
      af te sluiten en de verschillende onderdelen van de
      informatiemaatschappij onder elkaar willen verdelen zodat ze zeker
      zijn dat geen andere spelers meer kunnen deelnemen. Dit geeft niet
      alleen beperkingen voor de innovatie en de concurrentie, maar
      creëert ook nieuwe mogelijkheden voor het afdwingen van
      monopolies op bestandsformaten en helpt bij het afhankelijk maken
      van consumenten aan één producent.
    </p>

    <p>
      Tijdens de eerste algemene vergadering van de FSFE, werd 
      onderricht geïdentificeerd als één van onze meest belangrijke
      opdrachten. We moeten ervoor zorgen dat jongeren en studenten de
      kans krijgen om in contact te komen met kennis in plaats van
      geschoold te worden in het gebruiken van een bepaald product.
      Daarom startte de FSFE met de werkgroep Free Software in
      Education [<a href="#23">23</a>].
    </p>

    <p>
      De FSFE was ook blij om, binnen het kader van deze werkgroep,
      onderdak te kunnen geven aan de Tux&amp;GNU@School 
      [<a href="#24">24</a>] column van Mario Fux, een column over
      educatieve Vrije Software.
    </p>

    <p>
      Een minder belangrijke opmerking, de FSFE wil ook vast houden aan
      de t-shirt traditie. Naast het aanbieden van de eerste Europese
      FSF shirts, hebben we ook de eerste vrouwen t-shirts met de
      inleidende tekst van de GPL en de allereerste GNU-pins ooit.
      [<a href="#25">25</a>]
    </p>

    <pre>

[<a href="es-2003.html" name="21">21</a>] <a href="/campaigns/eucd/">http://fsfeurope.org/campaigns/eucd/</a>
[<a href="es-2003.html" name="22">22</a>] <a href="/campaigns/swpat/">http://fsfeurope.org/campaigns/swpat/</a>
[<a href="es-2003.html" name="23">23</a>] <a href="/activities/education/">http://fsfeurope.org/activities/education/</a>
[<a href="es-2003.html" name="24">24</a>] <a href="/activities/education/tgs/">http://fsfeurope.org/activities/education/tgs/</a>
[<a href="es-2003.html" name="25">25</a>] <a href="/order/">http://fsfeurope.org/order/</a>

    </pre>

    <h3>Geassocieerde organisaties</h3>

    <p>
      Het is één van de basisprincipes van Vrije Software dat men er 
      nooit alleen voorstaat. Dit is geldig voor individuen, en de
      FSFE gelooft dat dit ook geldt voor organisaties. deze redenering
      vormt de basis voor de geassocieerde organisaties.
      [<a href="#26">26</a>]
    </p>

    <p>Momenteel zijn dit onze geassocieerde organisaties:
      <ul>
        <li>AFFS,   UK       [<a href="#27">27</a>]</li>
        <li>ANSOL,	 Portugal [<a href="#28">28</a>]</li>
        <li>APRIL,	 France	  [<a href="#29">29</a>]</li>
        <li>AsSoLi, Italy	  [<a href="#30">30</a>]</li>
        <li>FFII,	 Germany  [<a href="#31">31</a>]</li>
        <li>FFS,	 Austria  [<a href="#32">32</a>]</li>
        <li>FSIJ,	 Japan	  [<a href="#33">33</a>]</li>
        <li>OFSET,  France	  [<a href="#34">34</a>]</li>
      </ul></p>

    <p>
      De leden van deze organisaties kunnen onmiddellijk betrokken
      worden in de activiteiten van de FSFE. Zonder hen zou veel van
      ons werk trouwens onmogelijk geweest zijn.
    </p>

    <p>
      Als je betrokken wil raken bij de FSFE, zijn lid worden van een
      bestaande geassocieerde organisatie, je eigen organisatie met
      ons associëren of zelf een geassocieerde organisatie oprichten,
      zonder twijfel de meest efficiënte methoden.
    </p>

    <pre>
[<a href="es-2003.html" name="26">26</a>] <a href="/associates/">http://fsfeurope.org/associates/</a>
[<a href="es-2003.html" name="26">27</a>] <a href="http://www.affs.org.uk">http://www.affs.org.uk</a>
[<a href="es-2003.html" name="26">28</a>] <a href="http://www.ansol.org">http://www.ansol.org</a>
[<a href="es-2003.html" name="26">29</a>] <a href="http://www.april.org">http://www.april.org</a>
[<a href="es-2003.html" name="26">30</a>] <a href="http://www.softwarelibero.it">http://www.softwarelibero.it</a>
[<a href="es-2003.html" name="26">31</a>] <a href="http://www.ffii.org">http://www.ffii.org</a>
[<a href="es-2003.html" name="26">32</a>] <a href="http://www.ffs.or.at">http://www.ffs.or.at</a>
[<a href="es-2003.html" name="26">33</a>] <a href="http://www.fsij.org">http://www.fsij.org</a>
[<a href="es-2003.html" name="26">34</a>] <a href="http://www.ofset.org">http://www.ofset.org</a>
    </pre>

    <h3>Shows/Talks</h3>

    <p>
      Eén van de meest vervelende, maar ook meest noodzakelijke taken
      zijn de presentaties op beurzen, het creëren en verdelen van
      promotiemateriaal, praten met mensen en hen informeren over
      Vrije Software en de waarde van vrijheid tijdens toespraken en
      debatten.
    </p>

    <p>
      Enkele plaatsen waar de FSFE het afgelopen jaar aanwezig was:</p>

    <pre>
 Asia OSS Symposium 2003, Phuket, Thailand
 Associazione Industriali Brescia, Brescia, Italië
 CECAM (European Center for Atomic and Molecular Computations), Lyon, Frankrijk
 CeBIT, Hanover, Duitsland
 DANTE (German TeX Users Association) 2003 Conference, Bremen, Duitsland
 FOSDEM, Brussel, België
 Free Software Symposium 2002, Tokyo, Japan
 GNU/Linux Seminar in het Sheffield Wednesday voetbalstadion, Sheffield, VK
 IFA, Berlijn, Duitsland
 IST Infoday "Open Platforms", Brussel, België
 Information Society Technologies (IST) Conference &amp; Expo, Kopenhagen, Denemarken
 Libre Software Meeting, Bordeaux, Frankrijk
 Linux Infotage, Berlijn, Duitsland
 Linux@work, Frankfurt, Duitsland
 LinuxDay, Bolzano and Milano, Italië
 LinuxExpo, Parijs, Frankrijk
 LinuxTag, Stuttgart &amp; Karlsruhe, Duitsland
 LinuxWorldExpo, Milano, Italië
 Parlementaire avond, Berlijn, Duitsland
 Systems, Munchen, Duitsland
 ThinkAbout-IT, Rostock, Duitsland
 Transmediale, Berlijn, Duitsland
 Universita` di Bari, Politecnico, Bari, Italië
 Universitat Politecnica de Catalunya (UPC), Barcelona, Spanje
 Universitat Pompeu Fabra (UPF), Barcelona, Spanje
 University of Bremen, Bremen, Duitsland
 Webbit, Padova, Italië
 Wizards of OS, Berlijn, Duitsland
 Workshop "Free Software and Multimedia," Centro Tempo Reale, Firenze, Italië
 egovos.org, Washington, V.S.
 hiroshima mon amour cultural center, Turijn, Italië
</pre>

    <h3>Vooruitblik</h3>

    <p>
      Ook de volgende jaren is er nog veel werk voor ons.
    </p>

    <p>
      We wachten momenteel nog op de resultaten van de evaluatie van het
      "GNU Coordination Action Network" (GNUCAN) die werd samengesteld 
      voor de eerste oproep van het FP6 IST programma. Er zijn ook
      plannen om werk te maken van het "Free Software for a Mobile
      World" (GNUBILE)voorstel.</p>

    <p>
      Om Vrije Software stevige wortels te geven in de gemeenschap en
      om er zeker van te zijn dat het een blijvende waarde wordt,
      moeten we Vrije Software ook promoten in het bedrijfsleven. We
      hopen in de nabije toekomst de nodige tijd en middelen te vinden
      om te starten met het GNU Business Network.</p>

    <p>
      Aangezien de propriëtaire softwarebedrijven hun uitgaven voor
      lobbywerk tegen Vrije Software aanzienlijk vergroot hebben om hun
      monopolie te kunnen behouden, moeten wij ons politiek werk ook
      aanzienlijk doen toenemen.</p>

    <p>
      Eén van de evenementen waar dit zeker belangrijk wordt is de
      "World Summit on the Information Society" (WSIS) 
      [<a href="#35">35</a>], eind 2003. De voorbereidingen hiervoor
      zijn al in volle gang en de FSFE krijgt hierbij veel steun van
      Duitse burgerorganisaties die willen dat wij de Duitse
      burgerorganisaties vertegenwoordigen in dit proces. Wij moeten
      onze inspanningen echter nog opdrijven.
    </p>

    <p>
      We hopen natuurlijk ook dat meer landen officieel en 
      niet-officieel betrokken raken bij de FSFE. Dit vraagt aanzienlijk
      veel werk van de lokale activisten. We zijn optimistisch dat in de
      toekomst meer landen gaan deelnemen.
    </p>


    <p>
      Tenslotte willen we ieder van u, die ons in het verleden gesteund
      hebben, bedanken. Zonder personen die de standen bemannen, die
      praten met anderen, die documenten vertalen, die contacten
      aanbrengen, die bedrijven vragen om te sponsoren en mensen die
      zelf sponsoren, hadden we nooit al deze zaken kunnen
      verwezenlijken!
    </p>

    <p>
      Als u ons tot nu toe nog niet hebt gesteund maar dat wel zou
      willen, dan vindt u de nodige informatie online.
      [<a href="#36">36</a>] [<a href="#37">37</a>]
    </p>

    <pre>
[<a href="es-2003.html" name="35">35</a>] <a href="http://www.itu.int/wsis/">http://www.itu.int/wsis/</a>
[<a href="es-2003.html" name="36">36</a>] <a href="/help/">http://fsfeurope.org/help/</a>
[<a href="es-2003.html" name="37">37</a>] <a href="/help/donate.html">http://fsfeurope.org/help/donate.html</a>
</pre>

  </body>

  <timestamp>$Date: 2012-07-20 16:49:36 +0200 (Fr, 20. Jul 2012) $ $Author: samtuke $</timestamp>
</html>
<!--
Local Variables: ***
mode: xml ***
End: ***
-->
