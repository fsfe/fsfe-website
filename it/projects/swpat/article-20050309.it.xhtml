<?xml version="1.0" encoding="UTF-8" ?>

<html>
  <version>1</version>

  <head>
    <title>Brevetti? Non sul software</title>
  </head>
  <body>

<h1>Brevetti? Non sul software</h1>
<h3>10 marzo 2005</h3>

<div class="letter">

<p>
L'attuale dibattito sulla brevettabilità del software non è ridotto,
come sostiene il Ministro Stanca, ad un 'si ai brevetto o no ai
brevetti'.  Le PMI europee infatti vogliono i brevetti industriali, ma
hanno più volte rifiutato il testo attuale della Direttiva.  La
questione, come sostiene lo stesso Ministro, è ben più complessa.
</p>

<p>
C'è troppa confusione, diffusa ad arte da chi vuole impedire un sereno
confronto basato sui fatti, sulla scienza e sugli obiettivi strategici
di Lisbona.  Siamo tutti preoccupati dalla crisi dell'innovatività
europea, dalle fughe di cervelli e dalla concorrenza dei paesi ormai
non più emergenti, come la Cina.  Le PMI europee però non sono affatto
certe che le ricette dettate dagli USA e da imprese con base in USA
siano efficaci per far riprendere l'economia europea.  La Commissione
Europea sta lanciando lo sviluppo del settore IT europeo a tutta
velocità contro un muro di cemento.
</p>

<p>
Contrariamente a quanto sostiene la propaganda del Commissario
McCreevy e degli uffici brevetti europeo e nazionali, il testo attuale
pare proprio aprire alla brevettabilità di algoritmi, idee e metodi
commerciali.  Secondo alcune interpretazioni, la dimostrazione sarebbe
nascosta tra le pieghe del testo della direttiva attraverso un
artificio retorico basato sul concetto "[A] non è brevettabile, a meno
che si verifichi la [condizione B]".
</p>

<p>
Per esempio, l'articolo 5(2) del testo approvato il 7 Marzo dal
Consiglio, recita:</p>

<p>
2.  La rivendicazione riguardante un programma per elaboratore,
     da solo o su un vettore, non è ammessa a meno che il programma,
     caricato su un elaboratore elettronico programmabile, su una rete di
     elaboratori programmabili o su un altro apparecchio programmabile,
     realizzi un prodotto o attivi un processo rivendicato nella
     medesima domanda di brevetto a norma del paragrafo 1.
</p>

<p>
E' evidente che questa condizione si verifica sempre.  Qualsiasi
programma per elaboratore "realizza un prodotto o attiva un processo",
per cui il brevetto può riguardare il programma "in quanto tale".  E
se non riguarda il programma in quanto tale, riguarda sicuramente il
processo.  Come fa allora il Commissario McCreevy (e gli altri prima
di lui) a sostenere che il testo approvato non consentirebbe ad Amazon
oggi di brevettare il suo metodo commerciale noto come 'one-click
buy'?
</p>

<p>
Proseguendo, l'articolo 4a(1) recita:
</p>

<p>
1. Un programma per elaboratore in quanto tale non può costituire un'invenzione brevettabile.
</p>

<p>
Questo testo contraddice l'articolo 5(2).  Fu introdotto nella
sessione del Consiglio del 18 Maggio 2004 dal Commissario Bolkenstein
per convincere il ministro della giustizia tedesco, Brigitte Zypries,
la quale interpretò con troppa superficialità il testo.  Infatti i
programmi per elaboratore non possono essere contemporaneamente
brevettabili (Art.(5)2) e non brevettabili (Art. 4a(1)).  Per
risolvere il dubbio bisogna interpretare l'articolo successivo, il
4a(2), che recita:
</p>

<p>
 - Un'invenzione attuata per mezzo di elaboratori elettronici non è
    considerata arrecante un contributo tecnico per il semplice fatto
    di implicare l'uso di un elaboratore, di una rete o di un altro
    apparecchio programmabile. Pertanto, non sono brevettabili le
    invenzioni implicanti programmi per elaboratori, in codice
    sorgente, in codice oggetto o in qualsiasi altra forma, che
    applicano metodi per attività commerciali, metodi matematici o di
    altro tipo e non producono alcun effetto tecnico oltre a quello
    delle normali interazioni fisiche tra un programma e
    l'elaboratore, la rete o un altro apparecchio programmabile in cui
    viene eseguito.
</p>

<p>
Bolkenstein ha introdotto clausole ridondanti ed inutili come "in
codice sorgente, in codice oggetto o in qualsiasi altra forma".
Nessuno vorrebbe chiedere un brevetto per il singolo codice scritto da
un programmatore, visto che tale codice è già coperto (gratuitamente)
da diritto d'autore: sarebbe un brevetto troppo ristretto da non
giustificare il suo costo.

</p>

<p>
Ma la chiave di questo articolo sta nelle parole "normali interazioni
fisiche tra un programma e l'elaboratore".  Queste hanno lo stesso
significato di "normali interazioni fisiche tra una ricetta e il
cuoco": non hanno senso.  Invece si tratta di una formula magica il
cui uso può essere rintracciato in una recente decisione dell'Ufficio
Brevetti Europeo in cui è servita a giustificare un brevetto su regole
di calcolo geometrico attribuito a IBM[1].  Nel caso attuale
l'ulteriore effetto tecnico (oltre le normali interazioni fisiche)
consisteva nel risparmio di spazio visivo su uno schermo.
</p>

<p>
Va fatto notare che il Consiglio ha rifiutato l'articolo 4B proposto
dall'Europarlamento che avrebbe chiarito in modo più restrittivo il
senso del termine "ulteriore effetto tecnico", basato sulla decisione
di una corte tedesca[2] che sancì il principio per cui il risparmio di
risorse computazionali non costituisce "contributo tecnico" perché
altrimenti qualsiasi metodo commerciale implementato tramite
calcolatore sarebbe brevettabile.
</p>

<p>
Nokia o Siemens non hanno nulla da temere dal chiarire, come aveva
proposto l'Europarlamento, che "l'elaborazione dati non è oggetto di
invenzione".  Dovrebbero parlare di più con manager finanziari e
ingegneri, piuttosto che con i loro avvocati.

</p>
<p>
Il compito dei governi, specie di quelli che si dichiarano liberisti,
è di evitare di influire troppo sul mercato.
</p>

<p>
E' vero che ci sono già ventimila brevetti software elargiti
dall'Ufficio Brevetti Europeo (EPO), ma facciamo notare al Ministro
Stanca che l'EPO è un ente privato, come la SIAE in Italia, il cui
budget proviene anche dal numero di brevetti rilasciati.  Non
sorprende quindi che l'EPO ritenga che la frase "il software in quanto
tale non è brevettabile" sia ambigua.  Solo chi ha interesse diretto a
creare l'ambiguità trova giustificazioni.
</p>
<p>
Abbiamo quindi bisogno di una direttiva che chiarisca all'EPO che
l'elaborazione di dati non è materia brevettabile, comunque questa
venga realizzata.  Siamo altresì convinti che prima che vengano
concessi ulteriori monopoli dai governi, bisogna avere più elementi a
sostegno delle tesi.  Non possiamo neanche confidare sul fatto che il
testo preveda di valutare l'impatto della Direttiva sul mercato tra
tre anni: è sancito anche nella direttiva 96/9/EC, sulla protezione
legale delle basi di dati, e dopo cinque anni dall'entrata in vigore
ancora non si parla di avviare una valutazione di impatto.  La
Commissione teme di verificare che non ha stimolato affatto il
mercato?
</p>

<p>
I brevetti sono monopoli legalizzati.  Come tutti i monopoli sono
dannosi, ma possono essere tollerati dalla società quando producono
effetti positivi tali da compensare quelli negativi.  Persino chi si
dichiara a favore della brevettabilità del software ammette che ci
sono dei problemi legati al fatto che i brevetti software non
descrivono sufficientemente l'oggetto di brevetto, sono troppo ampi,
durano troppo a lungo[4].  Ciononostante spingono l'Europa ad adottare le
ricette statunitensi per il bene dell'Europa.  L'Europa può quindi
permettersi di imitare un modello unanimamente riconosciuto come
imperfetto?  Non è forse il caso invece di ascoltare la voce dei 10
milioni di aziende europee[5] che chiede di non rendere brevettabile il
software e dare un indirizzo chiaro all'EPO?  Sicuramente gli
obiettivi di Lisbona stanno più a cuore agli europei che al resto del
mondo. 
</p>

<p>

</p>

<p>

</p>
<div align="left">
<a href="/about/maffulli/">Stefano Maffulli</a><br />
Free Software Foundation Europe<br />
<a href="http://www.fsfeurope.org">www.fsfeurope.org</a>
</div>


<hr />

<dl>
<dt>
<a name="fn1" href="#ref1"><sup>1</sup></a>
<a href="http://swpat.ffii.org/papers/epo-t971173/index.en.html">http://swpat.ffii.org/papers/epo-t971173/index.en.html</a>
</dt>
<dt>
<a name="fn2" href="#ref2"><sup>2</sup></a>
<a href=" http://swpat.ffii.org/papers/bpatg17-suche02/index.de.html"> http://swpat.ffii.org/papers/bpatg17-suche02/index.de.html</a>
</dt>
<dt>
<a name="fn3" href="#ref3"><sup>3</sup></a>
<a href="http://www.ipmall.fplc.edu/hosted_resources/jepson/unit1/aneconom.htm">http://www.ipmall.fplc.edu/hosted_resources/jepson/unit1/aneconom.htm</a>
</dt>
<dt>
<a name="fn4" href="#ref4"><sup>4</sup></a>
<a href="http://weblog.ipcentral.info/archives/2005/02/software_patent_3.html">http://weblog.ipcentral.info/archives/2005/02/software_patent_3.html</a>
</dt>

<dt>
<a name="fn4" href="#ref4"><sup>4</sup></a>
<a href="http://www.eubusiness.com/press/ueapme.2005-02-08">http://www.eubusiness.com/press/ueapme.2005-02-08</a>
</dt>
</dl>

    </div>
  </body>
  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->

