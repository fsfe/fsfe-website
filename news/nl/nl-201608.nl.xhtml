<html newsdate="2016-08-08" type="newsletter">
<head>
	<title>FSFE Nieuwsbrief - augustus 2016</title>
	</head>
	<body class="newsletter article" microformats="h-entry" id="nl-201608">
		
	<h1 class="p-name">FSFE Nieuwsbrief - augustus 2016</h1>

<h2 id="free-and-open-source-security-audit-in-the-eu-needs-feedback- from-free-software-communities">
"Vrije en open bron veiligheidsonderzoek" in de EU heeft commentaar nodig van 
Vrije Softwaregemeenschappen</h2>

<p newsteaser="yes">Het doel van het "Vrije en open bron veiligheidsonderzoek" 
(FOSSA) proefproject is om de veiligheid te vergroten van Vrije Software die 
gebruikt wordt door Europese instellingen. De FSFE heeft dit project gevolgd sinds 
begin 2014. De Europese Commissie 
<a href="https://joinup.ec.europa.eu/community/eu-fossa/og_page/project-deliveries">
publiceerde onlangs de eerste ronde af te leveren producten, gebaseerd op hun 
interviews met belanghebbenden.</a>. Hoewel de FSFE dit initiatief volledig steunt 
raken we bezorgd over de uitvoering van het project. In FOSSA's eerste analyse 
ontbreekt begrip van Vrije Software; het bevat verschillende 
feitelijke fouten; en het was gebaseerd op slecht uitgevoerde algemene interviews.
<a href="https://k7r.eu/fossa-now-we-need-feedback-by-the-real-experts/">FSFE-voorzitter 
Matthias Kirschner</a> en <a href="https://creative-destruction.me/2016/07/11/eu-fossa-needs-your-help-a-free-software-community-call-to-action/">
FSFE-Fellowshipvertegenwoordiger Mirko Böehm</a>, die beide voor het project werden 
geïnterviewd, hebben de meest voor de hand liggende tekortkomingen in de recente 
FOSSA publicaties samengevat. Daartegenover staat dat, kijkend vanuit een ander 
perspectief, FOSSA zich nog steeds in haar eerste fasen bevindt. We kunnen met de 
hulp van meer Vrije Software-experts FOSSA in de juiste richting krijgen. De FSFE zal 
doorgaan met het nauwgezet volgen van FOSSA's komende uitvoeringen. 
Aarzel niet om, in het geval dat u commentaar of respons heeft over het initiatief, 
uw gedachten met ons op onze 
<a href="https://mail.fsfeurope.org/mailman/listinfo/discussion">
discussielijst</a> te delen of direct onder de aandacht van Matthias Kirschner te 
brengen. Op deze manier kunnen we ervoor instaan dat alle relevante zorgen naar de EU 
zullen worden gecommuniceerd.</p>

<h2 id="italy-plans-to-stop-its-explicit-support-for-free-software-in-e-government">
Italië is van plan te stoppen met het expliciet ondersteunen van Vrije Software 
in zijn elektronische overheid</h2>

<p>De Italiaanse regering is van plan om 
<a href="http://www.funzionepubblica.gov.it/articolo/riforma-della-pa/10-02-2016/codice-dellamministrazione-digitale">
over te gaan tot herziening van de bepaling in de digitale overheidswet die vereist 
dat overheden de prioriteit geven aan herbruikbare, op Vrije Software gebaseerde 
software-oplossingen.</a>. De veranderingen hebben ook betrekking op de bekendmaking 
en het beheer van een lijst met open ICT-standaarden die door overheden worden gebruikt.
Het volgen van dit voorstel zou betekenen dat de regering niet langer van de 
nationale dienst voor het digitaliseren van de publieke sector (AGID) eist 
om bindende meningen over interoperabiliteit te publiceren of om prioriteit te 
geven aan Vrije Software. Leden van het Italiaanse parlement hebben hun bezorgdheid geuit over 
de voorgestelde veranderingen. FSFE's algemeen adviseur Carlo Piana  
<a href="https://fsfe.org/news/2014/news-20140116-01.en.html">adviseerde 
de Italiaanse autoriteiten eerder over de richtlijnen van de uitvoering van 
de digitale overheidswet</a> en bestreed de plannen van de regering 
<a href="http://www.techeconomy.it/2016/07/07/bulgaria-open-italia-qualche-passo-dietro/">
in zijn brief aan Tech Economy</a> (Italiaans).
</p>

<h2 id="from-the-community">Uit de gemeenschap</h2>

<ul>
<li>Daniel Pocock verklaart veiligheidsproblemen met SMS- en telefonieverificatie 
en vraagt 
<a href="https://danielpocock.com/how-many-mobile-phone-accounts-will-be-hijacked-this-summer">
zich af hoeveel mobiele telefoonaccounts deze zomer zullen worden gekaapt.</a>.</li>

<li>Hannes Hauswedell legt uit hoe u <a href="http://blogs.fsfe.org/h2/2016/07/27/retroactively-replacing-git-subtree-with-git-submodule/">
git subtree achterwaarts kan vervangen door git submodule</a>.</li>
	
<li>Polina Malaja maakt een samenvatting van de oprichting van de Europese 
computerbeveiligingsorganisatie ECSO en 
<a href="https://blogs.fsfe.org/polina/2016/07/11/ec-free-software-to-enhance-cybersecurity/">
legt uit waarom veel zorgen op het gebied van veiligheid sterk kunnen worden verminderd door 
zoveel mogelijk Vrije Software te gebruiken.</a>.</li>

<li>Daniel Pocock legt uit <a href="https://danielpocock.com/help-monitoring-packages-in-debian-and-ubuntu">
hoe u kan helpen bij het toezicht houden op pakketten in Debian en Ubuntu.</a> </li>

<li>Wolfgang Romey schrijft over <a href="https://blogs.fsfe.org/wromey/2016/07/16/anschlussfrage-warum-sind-nachhaltige-gerate-zudem-noch-technisch-ruckstandig/">
de duurzaamheid van technische apparaten en hun behoefte aan Vrije Software</a> (Duits).</li>
</ul>

<h2 id="what-else-have-we-done">Wat hebben we verder gedaan?</h2>

<ul>	
<li>Eerder deze zomer medeondertekende de FSFE samen met 72 andere organisaties 
een brief ter ondersteuning van sterke netneutraliteit. De Europese Commissie lijkt 
echter de eisen voor zwakke netneutraliteit te onderschrijven die zijn voorgesteld 
door de coalitie van de zeventien grootste ISP's van de EU in het zogenoemde'5G manifest'. 
Onze beleidscommentator Polina Malaja <a href="https://blogs.fsfe.org/polina/2016/07/15/on-carrots-and-sticks-5g-manifesto/">
blogde over de zorgwekkende tendens om sterke netneutraliteit te verwateren in 
de naam van "innovatie".</a>. </li>

<li>Matthias hield een lezing op de Technische Universiteit van Berlijn 
over het belang van Vrije Software en presenteerde enkele hoogtepunten uit het 
werk van FSFE.</li>

<li>FSFE's Italiaanse team was met een kraam aanwezig op Wikimania 2016 in 
Esino Larino in Italië.</li>
</ul>

<h2 id="take-action">Kom in actie!</h2>

<p>Vanaf 1 augustus zal een nieuwe Duitse wet gebruikers toestaan om in 
vrijheid een router te kiezen. De FSFE wil ervoor instaan dat iedereen van deze 
nieuwe rechten op de hoogte is en <a href="https://fsfe.org/news/2016/news-20160725-01.en.html">
vraagt gebruikers om zaken te rapporteren waarin internetaanbieders (ISP's)
proberen om de nieuwe voorschriften te vermijden</a>. De nieuwe wettelijke 
voorschriften zijn ontworpen om af te komen van eerdere onduidelijkheden rond 
de praktijk van "verplichte routers" die door ISP's aan de gebruikers waren 
opgelegd. Toch is het noodzakelijk om ons ervan te verzekeren dat de nieuwe wet wordt 
toegepast.</p>

<p>Als u een klant bent van een Duitse internetaanbieder dan vragen wij u om 
gebruik te maken van uw nieuwe recht en een alternatief apparaat te gebruiken,  
in het ideale geval één die draait op Vrije Software. Voorzie ons alstublieft van 
commentaar over problemen die u wel of niet heeft meegemaakt bij het gebruiken van 
een nieuwe router en help ons deze te verzamelen op onze 
<a href="https://wiki.fsfe.org/Activities/CompulsoryRouters/Implementation/Germany">wikipagina</a>.
In het geval dat u geen alternatief apparaat bij de hand heeft kan de FSFE u ook enkele 
testapparaten leveren. Raadpleegt u voor meer informatie alstublieft onze wikipagina.</p>
 
<h2 id="good-free-software-news">Goed Vrije Software-nieuws</h2>

<p>De Europese Commissie zal 
<a href="https://joinup.ec.europa.eu/news/new-european-contest-promote-it-reuse">
bestaande IT-oplossingen belonen die door overheden ontwikkeld en gedeeld zijn 
en die verder door Europa heen hergebruikt kunnen worden dankzij het gebruik 
van Vrije Softwarelicenties.</a>. Adullact, de Franse organisatie voor overheden 
die Vrije Software gebruiken, zette Comptoir-du-Libre.org op:
<a href="https://joinup.ec.europa.eu/community/osor/news/new-site-promote-proven-open-source-ict-tools">
een website met als doel IT-beleidsvormers van overheden te helpen om over te 
stappen op Vrije Software</a>. Het stadsbestuur van 
<a href="http://www.miciudadreal.es/2016/05/25/el-pleno-acuerda-caminar-hacia-el-software-libre/">
de Spaanse stad Ciudad Real stemde voor een motie om alle vierhonderd werkplekken 
van de gemeente over te zetten naar Vrije Software</a> (Spaans). De Open Knowledge 
Foundation Germany zette in samenwerking met het Duitse ministerie van 
Onderwijs en Onderzoek het <a href="https://prototypefund.de/en/">Prototypefonds</a> 
op, met een beurs tot €30.000,- ter ondersteuning van Vrije Softwareprojecten. 
Zij is beschikbaar voor iedereen met een primaire woonplaats in Duitsland.</p>

<p>Met dank aan alle <a href="https://fsfe.org/contribute/contribute.en.html">vrijwilligers</a>, 

<a href="http://fellowship.fsfe.org/join">Fellows</a> en <a href="https://fsfe.org/donate/thankgnus.en.html">
zakelijke donoren</a> die ons werk mogelijk maken,</p>

<p>uw redacteuren Polina Malaja en Erik Albers, <a href="https://fsfe.org">FSFE</a></p>

</body>
<sidebar promo="about-fsfe"/>
<date>
	<original content="2016-08"/>
</date>
<followup>donate</followup>
<tags>
	<tag content="nieuwsbrief">newsletter</tag>
</tags>
<translator>André Ockers</translator>
</html>
