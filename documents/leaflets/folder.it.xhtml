<?xml version="1.0" encoding="utf-8" ?>

<html>
  <head>
    <title>FSFE - Folder</title>
  </head>

  <body>
    <h1>FSFE - Folder</h1>

	<!-- Outside right/front (no text) -->

	<!-- Outside left/back -->

	<h2>Contribuire</h2>
	
	<p>Il tuo supporto permette alla FSFE di continuare a lavorare per il Software
	Libero.  Aiuta ad accrescere il nostro profilo e ci permette di lanciare nuovi
	progetti a beneficio dell'intera comunità.</p>
	
	<p>Partecipa! Il modo più diretto per sostenere la FSFE consiste nel partecipare
	alle nostre attività. Siamo una comunità collaborativa ed il nostro lavoro è il
	risultato del contributo di centinaia di persone. Puoi diventare una di queste
	unendoti ad uno dei nostri team, ad esempio quello che si occupa delle
	traduzioni, quello che organizza gli stand, o uno dei molti altri.</p>
	
	<p>http://fsfeurope.org/help/help.it.html</p>
	
	<p>Unisciti alla Fellowship della FSFE! È il modo più facile per partecipare alle
	nostre attività. Essere Fellow significa contribuire e dare un supporto visibile
	a tutte le attività della FSFE. Potrai inoltre conoscere molti altri che la
	pensano come te, in rete e nei molti incontri della Fellowship in giro per
	l'Europa.</p>
	
	<p>http://www.fsfe.org/</p>
	
	<p>Fai una donazione e convinci il tuo datore di lavoro a diventare un Patron della
	FSFE! L'efficacia del lavoro della FSFE dipende in larga misura dalle risorse
	finanziarie che possiamo dedicare al lavoro per il Software Libero.  Donando, tu
	e la tua azienda potete contribuirvi direttamente.  I nostri dettagli per le
	donazioni:</p>
	
	<p>http://fsfeurope.org/help/donate.it.html</p>

	<!-- Inside right -->

	<h2>Cos'è il Software Libero?</h2>

	<p>Il termine "Libero" nel "Software Libero" si riferisce alla libertà, non al
	prezzo.  Il Software Libero fornisce quattro libertà essenziali:</p>
	<ul>
		<li><b>La libertà di eseguire il programma, per qualsiasi scopo.</b>

		Imporre restrizioni sull'uso del Software Libero, in termini di tempo ("periodo
		di prova di 30 giorni", "la licenza scade il 1 Gennaio 2004") o di scopo ("il
		permesso è accordato per usi di ricerca o non commerciali"), o limitazioni
		arbitrarie di area geografica ("non può essere usato nel paese X") rende un
		programma non libero.
		</li>
		
		<li><b>La libertà di studiare come funziona il programma e adattarlo alle proprie
			necessità.</b>
		
		Anche imporre restrizioni di fatto o di diritto sulla comprensione o la modifica
		di un programma, ad esempio richiedendo l'acquisto di licenze speciali o la
		firma di un "Non-Disclosure-Agreement" (NDA) o, per i linguaggi di
		programmazione che sono rappresentabili in più forme, vietando l'accesso al
		mezzo più naturale per comprendere o modificare un programma ("codice
		sorgente"), rende un programma proprietario (non libero). Senza la libertà di
		modificare un programma, la gente sarebbe alla mercé di un singolo fornitore.
		</li>
		
		<li><b>La libertà di ridistribuire copie in modo da aiutare il prossimo.</b>
		
		Il software può essere copiato e distribuito praticamente senza costi: se non si
		ha il permesso di dare un programma a qualcuno che ne ha bisogno (anche dietro
		pagamento, se lo si vuole), il programma non è libero.
		</li>
		
		<li><b>La libertà di migliorare il programma e distribuirne pubblicamente i
		miglioramenti, in modo tale che tutta la comunità ne tragga beneficio.</b>
	
		Non tutti sono bravi programmatori, qualcuno non sa programmare del tutto.
		Questa libertà permette a chi non ha il tempo o le capacità per risolvere un
		problema di accedere ad un software migliore. Anche questo può avvenire dietro
		un compenso.
		</li>
	</ul>
	
	<p>Queste libertà sono diritti, non obblighi, anche se a volte rispettare queste
	libertà per la società implica un obbligo per un individuo. Ognuno può scegliere
	di non approfittarne ma può anche scegliere di utilizzarle tutte. In particolare
	dev'essere chiaro che il Software Libero non esclude l'uso commerciale: se un
	programma non consente l'uso e la distribuzione commerciale, non è Software
	Libero. Un numero crescente di aziende basa il proprio modello di business sul
	Software Libero, inclusi alcuni dei maggiori fornitori di software. Il Software
	Libero permette di fornire aiuto e assistenza, non lo rende obbligatorio.</p>

	<!-- Inside left -->

	<h2>La Free Software Foundation Europe</h2>

	<p>L'accesso al software determina la possibilità di partecipare a una
	società digitale.  Per assicurare eguale accesso, partecipazione e
	concorrenza nell'era dell'informazione, la Free Software Foundation Europe
	(FSFE) si dedica alla libertà digitale nella forma del Software Libero.
	Nessuno dovrebbe essere mai essere costretto a usare del software senza
	avere la libertà di poterlo usare per qualsiasi scopo, studiarlo,
	modificarlo e distribuirlo.</p>

	<p>La FSFE è stata fondata nel 2001 come organizzazione non profit e non
	governativa per rafforzare le fondamenta sociali, politiche, legali e
	tecniche del Software Libero in Europa. Fa parte di una solida rete globale
	di organizzazioni impegnate sugli stessi obiettivi ed ha gruppi attivi in
	molti paesi europei.</p>

	<p>http://fsfeurope.org</p>

  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
