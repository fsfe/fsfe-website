<?xml version="1.0" encoding="utf-8"?>
<html newsdate="2023-01-09">
<version>1</version>

<head>
  <title>FediGov cerca di promuovere comunicazioni in pieno controllo nel settore pubblico</title>
</head>

<body>

<h1>FediGov cerca di promuovere comunicazioni in pieno controllo nel settore pubblico</h1>

<p>
Il gruppo locale svizzero della FSFE lancia un'iniziativa insieme a 
GNU/Linux.ch per incoraggiare le istituzioni pubbliche a utilizzare 
soluzioni software federate libere per comunicare con le persone. 
FediGov è il nome di questa campagna che incoraggia le persone a 
chiedere ai loro governi di adottare comunicazioni etiche.
</p>

<figure>
  <img src="https://pics.fsfe.org/uploads/original/88/5e/422a506b33d7f008c8185334f3ad.png" alt="Logo di FediGov, un elefantino accanto ad un edificio governativo"/>
</figure>

<p>
Incoraggiare le istituzioni pubbliche a comunicare con il pieno 
controllo è l'obiettivo della <a href="https://fedigov.eu/">campagna 
FediGov</a>, lanciata dalla FSFE Svizzera e da GNU/Linux.ch, che chiede 
alle persone di spiegare alle loro autorità locali l'importanza della 
comunicazione in pieno controllo nel settore pubblico.</p>
<p>
Le pubbliche amministrazioni stanno attualmente utilizzando social 
network commerciali per stabilire comunicazioni dirette, escludendo i 
residenti che non utilizzano i servizi commerciali ma alternative che 
permettono loro di utilizzare Internet in modo autodeterminato e 
rispettoso della privacy.
</p>
<p>
Queste alternative, una delle quali è il <a href="https://fediverse.party/en/fediverse/">Fediverso</a>, stanno anche 
diventando sempre più popolari, ad esempio con molte autorità federali 
in Germania. Il Fediverso è un social network federato di server 
liberi/open (riferiti come “istanze”) con applicazioni come Mastodon che 
comunicano tra loro tramite un protocollo comune. Gli utenti hanno la 
possibilità di gestire la propria istanza o di iscriversi a istanze 
esistenti.
</p>
<p>
Ciò si traduce in un uso e design indipendenti e autodeterminati delle 
tecnologie digitali. Questo costituisce la pietra angolare per la nostra 
democrazia in una società sempre più digitalizzata. Le persone non sono 
costrette a trasmettere i loro dati alle grandi società per poter 
comunicare con le istituzioni pubbliche.
</p>
<p>
Con la campagna FediGov, FSFE Svizzera e GNU/Linux.ch vogliono 
sensibilizzare sul problema e offrire sia alle singole persone che alle 
autorità pubbliche opportunità per azione dirette. Le parti interessate 
possono utilizzare un <a href="https://fedigov.eu/">modello per inviare 
una lettera alla autorità pubbliche</a> per motivarle ad essere 
rappresentate anche nel Fediverso. Le istituzioni pubbliche sono 
assistite nel gestire social decentrati basati sul Software Libero.
</p> 
</body>

<tags>
  <tag key="front-page"/>
  <tag key="localgroup">Gruppo locale</tag>
  <tag key="ch">Svizzera</tag>
 </tags>


<image url="https://pics.fsfe.org/uploads/original/88/5e/422a506b33d7f008c8185334f3ad.png" alt="Logo di FediGov, un elefantino accanto ad un edificio governativo"/>
  
 </html>
