<?xml version="1.0" encoding="utf-8"?>
<html newsdate="2022-04-14">
<version>1</version>

<head>
 <title>Il Software Libero deve essere incluso nella Dichiarazione sui Diritti e Principi Digitali</title>
</head>

<body>
	<h1>Il Software Libero deve essere incluso nella Dichiarazione sui Diritti e Principi Digitali</h1>

	 <p>
	 Il 26 gennaio 2022, la Commissione Europea ha presentato la sua 
	 proposta di Dichiarazione UE sui Diritti e Principi Digitali che 
	 servirà in futuro da punto di riferimento e come visione comune 
	 dell'UE sui nostri diritti digitali. La dichiarazione è ora in 
	 discussione nel Parlamento e Consiglio Europei, e il Software Libero 
	 dovrebbe farne parte.
	 </p>
	 
	 <p>
	 Costruita sulle dichiarazioni di Berlino e Tallinn, questa proposta 
	 mira a porre le basi per un quadro coerente che fungerà da linea guida 
	 e da punto di riferimento per l'attuale e futura trasformazione 
	 digitale dell'Europa. Le sopra menzionate dichiarazioni fanno già 
	 riferimento al Software Libero ("Open Source" nel loro testo) quando 
	 si tratta di pieno controllo digitale e di interoperabilità, mentre 
	 richiedono anche un uso più intenso di "Open Source" e rafforzano i 
	 requisiti per il suo utilizzo.
	 </p>
	 
 <figure>
       <img class="max-width-75 no-border" src="https://pics.fsfe.org/uploads/big/17988a8d73e40b65f32cb1895c008a2b.png" alt="Infrastruttura di enti pubblici che mostra il codice sorgente"/> 
</figure>



	<p>
	Al momento, il testo della Dichiarazione UE dei Diritti e Principi 
	Digitali è in discussione nel Parlamento Europeo e nel Consiglio 
	Europeo. La FSFE ha seguito il processo e si sta assicurando di 
	condividere i propri contributi e le proprie richieste in modo che la 
	formulazione del testo finale sia in linea con i precedenti quadri 
	normativi per quanto riguarda l'uso e la promozione del Software 
	Libero.
	</p>

	 <p>
	 Recentemente, i comitati JURI e LIBE si sono accordati per includere 
	 nei propri emendamenti al testo formulazioni che siano allineate alle 
	 nostre richieste. Nel capitolo II, che copre la solidarietà e 
	 l'inclusione, il Comitato LIBE ha incluso un riferimento al sostegno 
	 di "soluzioni open source ovunque possibile". Nel capitolo III sulla 
	 libertà di scelta e nel capitolo IV, denominato "Partecipazione nello 
	 spazio pubblico digitale", il Comitato JURI ha incluso anche la 
	 promozione degli standard "open source" e ha incluso un riferimento 
	 alla necessità di interoperabilità e di trasparenza delle tecnologie 
	 digitali attraverso la promozione dell'Open Source.
	 </p>
	
	
	<p>
	Da qui in avanti, ci assicureremo che queste aggiunte al testo vengano 
	definite e chiarificate, e che trovino il modo di essere inserite nella 
	posizione finale del Parlamento Europeo. È importante che il Software 
	Libero diventi parte di questa dichiarazione perché può guidare la 
	trasformazione digitale dell'Europa in un ambiente trasparente, aperto 
	e con maggiori poteri.
	</p>
	  
	 <p>
	 Negli ultimi cinque anni, la FSFE si sta battendo affinché software 
	 finanziati pubblicamente vengano resi disponibili con una licenza di 
	 Software Libero. Con la propria iniziativa <a href="https://publiccode.eu/">Denaro pubblico? Codice pubblico!</a> la 
	 FSFE ha l'obiettivo, tra gli altri, di sensibilizzare sui benefici che 
	 il Software Libero può offrire, come il risparmio nel lungo termine 
	 sui costi, il potenziamento dell'economia locale, la trasparenza e 
	 altro ancora. Inserire il Software Libero nella Dichiarazione UE dei 
	 Diritti e Principi Digitali sarebbe un'importante pietra miliare per 
	 la libertà del software e per il pieno controllo digitale dell'Europa.
	 </p>
 
</body>

<tags>
  <tag key="front-page"/>
  <tag key="pmpc">Denaro pubblico? Codice pubblico!</tag>
  <tag key="public-administration">Pubblica amministrazione</tag>
  <tag key="procurement">Appalti pubblici</tag>
</tags>

<image url="https://pics.fsfe.org/uploads/big/17988a8d73e40b65f32cb1895c008a2b.png" alt="Infrastruttura di enti pubblici che mostra il codice sorgente"/>



</html>
