<?xml version="1.0" encoding="utf-8"?>
<html>
  <version>1</version>

  <head>
    <title>Fare il root del tuo dispositivo (es. un telefono Android) e sostituire il suo sistema operativo con qualcos'altro invalida la garanzia legale, se sei un consumatore?</title>
  </head>
  <body class="article">

  <p id="category"><a href="/activities/android/android.html">Free Your Android</a></p>

    <h1>Fare il root del tuo dispositivo (es. un telefono Android) e sostituire il suo sistema operativo con qualcos'altro invalida la garanzia legale, se sei un consumatore?</h1>

   <p><strong>In breve:<br/>
	 <br/>
	No.<br/></strong>Il solo fatto che tu abbia modificato o cambiato il 
	software del tuo dispositivo non è una ragione sufficiente per 
	invalidare la tua garanzia legale. Fintanto che hai acquistato il 
	dispositivo come consumatore nell'Unione Europea.</p>
<p><strong>Un poco più nel dettaglio:</strong><br/><a href="http://eur-lex.europa.eu/LexUriServ/LexUriServ.do?uri=CELEX:31999L0044:EN:NOT">La Direttiva 1999/44/CE stabilisce</a><a href="#fn-directive" id="ref-directive" class="fn">1</a> che qualsiasi oggetto che soddisfi determinati criteri (inclusi telefoni, computer, router, ecc.) che viene venduto ad un consumatore<a href="#fn-2" id="ref-2" class="fn">2</a> all'interno dell'Unione Europea, <strong>deve fornire una garanzia </strong>da parte del venditore che il dispositivo soddisferà la qualità che ci si aspetterebbe da tale dispositivo <strong>per un periodo di 2 anni.</strong></p>
<p>
Un telefono è un esempio di questi dispositivi ed è un oggetto che è 
composto da molte parti dall'involucro allo schermo, alla radio, al 
mini-computer, alla batteria, al software che ci gira sopra. Se qualcuna 
di queste parti<a href="#fn-3" id="ref-3" class="fn">3</a> smette di 
funzionare nei primi 2 anni, il venditore deve aggiustarle o 
sostituirle. In più queste riparazioni non devono costare al consumatore 
un solo centesimo: è il venditore che deve coprire i costi (Direttiva 
1999/44/CE, §3). Se il venditore dovesse sostenere qualche spesa per 
inviare il dispositivo al produttore, in quanto consumatore non è un tuo 
problema.
</p>
<p>
Se il tuo dispositivo dovesse guastarsi <strong>nei primi 6 
mesi,</strong> si presume che il difetto fosse sempre stato presente, 
<em>e quindi non c'è bisogno di fornire alcuna prova.</em>
</p>
<p>
Se il tuo dispositivo si guasta <strong>dopo i primi 6 mesi, ma prima 
della scadenza dei 2 anni,</strong> è ancora coperto dalla garanzia. La 
differenza è solo che se il difetto si presenta ora, il venditore può 
reclamare che il difetto sia stato provocato da qualche azione causata 
da un utilizzo improprio del dispositivo<a href="#fn-4" id="ref-4" class="fn">4</a>. Ma per evitare la riparazione o la sostituzione del 
tuo dispositivo, il venditore deve provare che la tua azione ha 
provocato<a href="#fn-5" id="ref-5" class="fn">5</a> il difetto. È 
generalmente riconosciuto dai tribunali che, <em>se non c'è un segno di 
uso improprio del dispositivo, il guasto è presente perché il 
dispositivo era difettoso fin dall'inizio</em>. In fondo, è 
semplicemente una questione di buon senso.
</p>
    <p>
    Arriviamo quindi infine <strong>alla questione di fare il root, 
    flashare e cambiare il software.</strong> A meno che il venditore 
    riesca a provare che modificando il software, facendo il root del 
    tuo dispositivo (ottenere cioè i privilegi di amministratore) o 
    flasharlo (riscrivere la memoria flash dove è contenuto il software) 
    con qualche altro sistema operativo o firmware sia stata la causa 
    del difetto, <em>si è ancora coperti dalla garanzia per i difetti 
    che si sono presentati nei primi 2 anni</em>. Un ottimo test per 
    vedere se il difetto è generato da un problema software è quello di 
    flashare il firmware/SO originale e vedere se il problema persiste. 
    In caso affermativo, non è un problema causato dal software. Anche 
    nel caso in cui non sia più possibile flashare il software originale 
    il problema non è causato dal software. Ci sono veramente pochi 
    difetti che possono essere causati dal software, ad esempio 
    impostare il volume sopra il livello di sicurezza potrebbe far 
    saltare l'altoparlante.
    </p>
<p>
Molti produttori di dispositivi per consumatori scrivono nelle proprie 
garanzie un paragrafo secondo il quale cambiare il software o "fare il 
root" del dispositivo invaliderebbe la garanzia. Occorre sapere che 
nell'UE c'è una <strong>“garanzia legale”,</strong> che <em>il venditore 
deve fornire obbligatoriamente per legge</em> (Direttiva 1999/44/CE, 
§7.1) e una <strong>“garanzia commerciale”</strong> che il venditore o 
il produttore può, ma non è obbligato, ad offrire come <em>servizio 
aggiuntivo al consumatore</em>. Di solito la “garanzia commerciale” 
copre un periodo di tempo più esteso o casi aggiuntivi non coperti dalla 
legge<a href="#fn-6" id="ref-6" class="fn">6</a>. Se il venditore, il 
produttore o qualsiasi altro soggetto offre una “garanzia commerciale”, 
è vincolato anche a questa!
</p>
<p>
Se quindi per qualsiasi motivo si dovesse perdere la “garanzia 
commerciale”, secondo la legge europea si ha comunque la “garanzia 
obbligatoria” di 2 anni come descritto nella direttiva e che è la 
tematica di questo articolo.
</p>
<p>
Nel caso in cui <strong>il venditore si rifiuti di ottemperare al tuo 
diritto</strong> di riparare o di sostituire il dispositivo, è possibile 
instaurare una causa civile nei suoi confronti ed è possibile 
<em>segnalare l'accaduto all'autorità nazionale</em>. In molti paesi 
europei queste azioni non richiedono nemmeno l'ausilio di un avvocato e 
la maggior parte delle volte è garantita dalle associazioni per la 
protezione dei consumatori.
</p>
<p>
La garanzia sotto questa Direttiva è applicabile solamente all'interno 
dell'Unione Europea e solo se l'acquisto del dispositivo è effettuato da 
un consumatore.
</p>

<h2 id="fn">Footnotes</h2>
<ol>
  <li id="fn-directive">
  Gli stati membri UE hanno applicato la Direttiva 1999/44/CE nelle 
  proprie legge nazionali. Devi quindi considerare anche le tue leggi 
  locali sull'argomento. <a href="#ref-directive">↩</a>
  </li>
  <li id="fn-2">
  Un consumatore è una persona fisica che agisce per i propri scopi 
  personali e non come professionista. <a href="#ref-2">↩</a>
  </li>  
  <li id="fn-3">Le batterie possono essere esentate e solitamente hanno solo 6 mesi di garanzia. <a href="#ref-3">↩</a></li>
  <li id="fn-4">
  Ad esempio, un pulsante di accensione può gustarsi se ci si versa 
  sopra della marmellata o se lo si connette ad un robot che lo preme 
  continuamente ogni secondo 24/7 – ovviamente questo è un uso improprio 
  o comunque non previsto. <a href="#ref-4">↩</a>
  </li>
  <li id="fn-5">
  Da notare che la correlazione non è causalità: occorre provare che il 
  difetto è stato causato da una tua azione, non solo avere una 
  correlazione con essa. <a href="#ref-5">↩</a>
  </li> 
  <li id="fn-6">
  Ad esempio, quando un produttore garantisce che il telefono è 
  impermeabile o resistente agli urti o una casa automobilistica offre 7 
  anni di garanzia contro la ruggine. <a href="#ref-6">↩</a>
  </li>
</ol>

  </body>
   <author id="suklje"/> 
   <author id="piana"/> 
   <date>
    <original content="2012-11-06"/>
  </date>
  <sidebar/>
</html>
