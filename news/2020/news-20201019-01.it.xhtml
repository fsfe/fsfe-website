<?xml version="1.0" encoding="UTF-8"?>
<html newsdate="2020-10-19">
<version>1</version>

<head>
  <title>La FSFE all'SFSCon 2020</title>
</head>

<body>

<h1>La FSFE all'SFSCon 2020</h1>

<p>La SFSCon è una delle più accreditate conferenze europee sul Software Libero. Negli ultimi anni abbiamo partecipato con interventi, seminari e il nostro stand informativo. Lo scorso anno abbiamo anche organizzato all'interno dell'SFSCon un evento della nostra comunità, incontrando anche molte persone interessate, con un resoconto del nostro lavoro.</p>

<p>Vista l'attuale situazione, la SFSCon 2020 potrà purtroppo tenersi solo in modalità ibrida: sia online che al NOI Techpark per un numero limitato di persone. In ogni caso, la FSFE contribuirà nuovamente al programma.</p>

<p>La FSFE ha organizzato diversi interventi dove sono chiarificati aspetti legali e analizzati gli attuali sviluppi politici. Verranno affrontate domande concrete e pratiche riguardanti la conformità, ad esempio per le PMI, come anche le domande a riguardo dell'apprendimento automatico e quali problemi sorgono nello sviluppo di uno smartphone libero.</p>

<p>Oltre ad altri <a href="https://www.sfscon.it/programs/2020/">interventi interessanti</a>, gli interventi indicati qui sotto sono parte della traccia dell'FSFE, per la quale abbiamo incoraggiato gli oratori a partecipare alla SFScon:</p>

<ul>

<li><a href="https://www.sfscon.it/talks/character-is-what-we-are-in-the-dark/">Andrew Wilson: Siamo noi stessi quando nessuno può vederci (Character is what we are in the dark, D.L. Moody) - La risposta della comunità FLOSS alla crisi globale</a></li>
<li><a href="https://www.sfscon.it/talks/public-money-public-code/">Alexander Sander: Denaro pubblico? Codice pubblico! Problemi mondiali necessitano di soluzioni globali!</a></li>
<li><a href="https://www.sfscon.it/talks/the-economics-of-vendor-neutrality-and-vendor-domination/">Myrle Krantz - Gli aspetti economici della neutralità e del dominio dei fornitori</a></li>
<li><a href="https://www.sfscon.it/talks/free-software-adoption-in-industry-a-personal-perspective/">Oliver Fendt - L'utilizzo del Software Libero nell'industria</a></li>
<li><a href="https://www.sfscon.it/talks/outsourcing-to-open-source/">Reto Schneider - Dall'outsourcing all'Open Source</a></li>
<li><a href="https://www.sfscon.it/talks/foss-management-and-license-compliance-must-come-first/">Davide Ricci: La gestione e il rispetto delle licenze FOSS prima di tutto<br/></a></li>
<li><a href="https://www.sfscon.it/talks/foss-third-party-software-compliance-for-small-businesses/">Kate Downing: Il rispetto di FOSS e software di terze parti per le piccole imprese - Piantare i primi semi per una fiorente conformità</a></li>
<li><a href="https://www.sfscon.it/talks/machine-learning-challenges-for-foss/">Rowan Wilson: Apprendimento automatico: le sfide per il FOSS</a></li>
<li><a href="https://www.sfscon.it/talks/creating-a-free-smartphone/">Nicole Faerber: Creare uno smartphone ‘libero’<br/></a></li>

</ul>

<figure>
<img src="https://pics.fsfe.org/uploads/medium/b2d8a5df6475583214080a13f689c8e7.jpeg" alt="Il pranzo della FSFE con pizza gratis"/>
     <figcaption>Pizza in libertà (gratis, non come la Libertà del software) durante il pranzo al meeting 2019 della comunità della FSFE, nel contesto dell'SFSCon. Foto di Patrick Masson</figcaption>
</figure>

<p>Se vuoi farti un'idea del Community Meeting dello scorso anno all'SFSCOn, <a href="/news/2019/news-20191205-01.html">leggi il resoconto del 2019</a>.</p>

<p>Saremo contenti se vorrai partecipare con noi all'SFSCon di quest'anno e sostenere insieme a noi la libertà del software.</p>

<p>Il maggiore impatto finanziario che la FSFE sta affrontando in questi tempi di distanza sociale è la cancellazione delle conferenze di Software Libero, inclusi i propri eventi. Per mantenere solido e vivo il movimento della libertà del software, <a href="https://my.fsfe.org/donate">puoi considerare di donare parte di ciò che avresti speso per le conferenze alle organizzazioni del Software Libero, inclusa la FSFE.</a></p>

<p>Ci vediamo all'SFSCon 2020.</p>

</body>

<tags>
  <tag key="front-page"/>
  <tag key="SFSCon">SFSCon</tag>
</tags>


<discussion href="https://community.fsfe.org/t/532"/>  
<image url="https://pics.fsfe.org/uploads/medium/b2d8a5df6475583214080a13f689c8e7.jpeg"/> 

<translator>Francesca Indorato e Luca Bonissi</translator>
</html>
