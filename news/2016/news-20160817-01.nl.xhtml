<?xml version="1.0" encoding="UTF-8"?>

<html newsdate="2017-08-17">

  <head>
    <title>De Document Foundation en de FSFE versterken hun relatie</title>
  </head>
  <body>
  
  <h1>De Document Foundation en de FSFE versterken hun relatie</h1>
  
<p newsteaser="yes">De Free Software Foundation (FSFE) neemt deel aan de <a
href="https://www.documentfoundation.org/governance/advisory-board/">adviesraad 
van de Document Foundation</a>. Tegelijkertijd wordt de Document
Foundation een <a href="/associates/associates.html">partnerorganisatie van de 
FSFE</a>.</p>

<p>Het doel van de Free Software Foundation Europe is om mensen te helpen om 
technologie te controleren in plaats van andersom. Dit is echter geen doel dat 
een enkele organisatie alleen kan bereiken. Partnerorganisaties zijn entiteiten 
die de visie van de FSFE delen en de stichting en Vrije Software in het algemeen 
steunen door mensen aan te moedigen om Vrije Software te gebruiken en te ontwikkelen, 
door organisaties te helpen te begrijpen hoe Vrije Software bijdraagt aan vrijheid, 
transparantie en zelfbeschikking, en door barrières tegen het gebruik van Vrije Software 
neer te halen.</p>

<p>Met deze gezamenlijke uiting van steun versterken beide organisaties elkaar 
in hun strijd om het algemene publiek in de technologische bestuurdersstoel 
te houden. De FSFE belichaamt de principes van de gemeenschap die in beweging is 
door te werken aan het gebruik van Vrije Software binnen bedrijven en overheden 
en voor privépersonen; de Document Foundation maakt op basis van principes en ethiek 
daadwerkelijke producten en legt zo een eersteklas maar geheel vrij 
productiviteitspakket met volledige mogelijkheden in de handen van gebruikers.</p>

<p>"We zijn blij om de Free Software Foundation Europe te mogen verwelkomen als 
lid van onze adviesraad. Samen zullen we in staat zijn om het gebruik van Vrije 
Software binnen overheden en bedrijven in Europa verder te ontwikkelen", zei
Eike Rathke, een <a
href="https://www.documentfoundation.org/governance/board/">directeur van de 
Document Foundation</a> en hacker die al lang Vrije Software verdedigt.</p>

<p>"We geloven dat het belangrijk is om samen te werken met alle organisaties 
die in Europa actief zijn in Vrije Software", zei <a
href="/about/kirschner/kirschner.html">Matthias Kirschner</a>, voorzitter van
Free Software Foundation Europe, "en om samen te werken om onze gezamenlijke 
doelen te bereiken. Met onze partnerorganisaties willen we laten zien dat we 
een sterke en samenhangende beweging zijn en dat we eraan werken om gezamenlijke 
doelen te bereiken. Daarom wisselen we ideeën uit, coördineren we inspanningen, 
motiveren we elkaar en vinden we mogelijkheden om samen te werken aan specifieke 
projecten. Dit is het geval met de Document Foundation, beheerder van één van de 
meest succesvolle Vrije Softwareprojecten: LibreOffice".</p>

<h2>Over de Document Foundation</h2>

<p><a href="https://www.documentfoundation.org/">De Document Foundation</a> is
een liefdadige stichting die werkt aan het uitbannen van de digitale kloof in 
de samenleving door iedereen gratis toegang te geven tot kantoorproductiviteitsgereedschap, 
en hen dus in staat stelt om als volwaardige burgers te participeren in de 
21ste eeuw. We steunen het behoud van moedertalen door iedereen aan te moedigen 
om onze kantoorproductiviteitsgereedschappen in hun moedertalen te vertalen, te 
documenteren, te steunen en te promoten; en gebruikers in staat te stellen om 
hun intellectuele eigendomsrechten in de documenten die zij maken te handhaven
door het steunen van open documentformaten en open standaarden.</p>

<h2>Over de FSFE</h2>

<p>De Free Software Foundation Europe is een liefdadigheidsinstelling die 
gebruikers in staat stelt om technologie te controleren. Software kan worden 
aangetroffen in alle aspecten van onze levens en het is belangrijk dat deze 
technologie voor ons in plaats van tegen ons werkt. Vrije Software geeft iedereen 
het recht om software te gebruiken, te begrijpen, aan te passen en te delen. Deze 
rechten helpen bij het versterken van andere fundamentele vrijheden zoals de vrijheid 
van meningsuiting, pers en privacy.</p>

</body>

<tags>
  <tag>front-page</tag>
  <tag content="partners">associates</tag>
</tags>
<translator>André Ockers</translator>
</html>
