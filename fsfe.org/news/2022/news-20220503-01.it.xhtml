<?xml version="1.0" encoding="UTF-8"?>
<html newsdate="2022-05-03">
<version>1</version>

<head>
  <title>Il Parlamento Europeo vota per il Software Libero nell'IA – La posizione va inclusa nel regolamento</title>
</head>

<body>


<h1>Il Parlamento Europeo vota per il Software Libero nell'IA – La posizione va inclusa nel regolamento</h1>

<p>Oggi il Parlamento Europeo ha approvato una delibera sull'Intelligenza 
Artificiale (IA) con una larga maggioranza di 495 voti a favore, 34 
contrari e 102 astenuti. Ci sono molti riferimenti nel testo ai 
vantaggi del Software Libero: la FSFE ora sollecita il Parlamento a 
trasferire la sua posizione nel regolamento IA.
</p> 


<p>La delibera stabilisce che negli appalti pubblici il Software Libero 
deve essere obbligatorio, dove appropriato, con l'obiettivo di 
incoraggiare la collaborazione transfrontaliera. Il Parlamento evidenzia 
anche l'importanza del Software Libero come modo per migliorare gli 
investimenti e incentivare l'innovazione per le tecnologie IA nell'UE.
</p> 
 
 <figure>
<img src="https://pics.fsfe.org/uploads/medium/38b616e14b3fb374ce7755bb3419b899.jpg" alt="robot che legge un libro"/> 
<figcaption>L'Intelligenza Artificiale parte dall'apprendimento automatico</figcaption>
 </figure>

 
<blockquote><em>«Accogliamo con piacere la valutazione e le richieste del Parlamento 
Europeo. Con questa delibera, il Parlamento riconosce l'importanza e la 
rilevanza del Software Libero per l'IA», spiega Lina Ceballos, 
responsabile di progetto della FSFE.</em></blockquote>
 
<p>La FSFE, con la sua iniziativa "Denaro pubblico? Codice pubblico!", 
richiede che il software finanziato pubblicamente venga reso disponibile 
con una licenza di Software Libero. È altrettanto importante affidarsi 
al Software Libero per l'IA perché aiuta ad accrescere l'innovazione, a 
dare uno slancio all'economia locale, ad assicurare la trasparenza e di 
conseguenza a proteggere i diritti fondamentali.
</p>

<blockquote><em>«Chiediamo ai membri del Parlamento Europeo di prendere in 
considerazione la posizione che hanno votato oggi e garantire che questa 
importante posizione sul Software Libero e l'IA verrà inclusa anche nel 
regolamento» chiede Alexander Sander, consulente delle policy della 
FSFE.</em></blockquote>

<p>Nelle prossime settimane il Parlamento Europeo si addentrerà nella sua 
posizione sul regolamento per l'IA, e fino alla fine di maggio i membri 
possono presentare degli emendamenti al testo della commissione dal 
quale viene formata la posizione del Parlamento. La FSFE ha recentemente <a 
href="/news/2022/news-20220330-01.html">condiviso un apposito documento 
per i responsabili delle decisioni</a>, con approfondite argomentazioni 
sull'uso del Software Libero nelle tecnologie IA, che evidenzia i 
benefici che il Software Libero può offrire a questa importante 
regolamentazione.
</p>

</body>

<tags>
<tag key="front-page" />
<tag key="pmpc">Denaro pubblico? Codice pubblico!</tag>
<tag key="procurement">Appalti pubblici</tag>
<tag key="public-administration">Pubblica amministrazione</tag>
</tags>

<image url="https://pics.fsfe.org/uploads/medium/38b616e14b3fb374ce7755bb3419b899.jpg" alt="robot che legge un libro" />

</html>
