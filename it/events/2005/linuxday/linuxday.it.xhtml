<?xml version="1.0" encoding="iso-8859-1" ?>

<html lang="it">
  <head>
    <title>FSF Europe - Eventi - Linux Day 2005</title>
  </head>
  <body>

    <div>

      <h1>Linux Day 2005: il contributo di FSFE</h1>

      <p>
      Il <a href="http://www.linux.it/LinuxDay/main.shtml">Linux Day</a>,
      manifestazione annuale promossa dall'<a href="http://www.linux.it/">Italian
      Linux Society</a> e organizzata dai LUG (Linux User Group) italiani, è l'evento
      che da cinque edizioni a questa parte riesce a riunire il mondo del software
      libero e a far avvicinare a questo mondo chi ancora non lo conosce o ne è
      incuriosito. E a tre settimane dagli eventi che avranno luogo in tutta Italia
      sono una settantina le città che hanno aderito con un proprio <a
      href="http://www.linux.it/LinuxDay/programma.phtml">programma</a> confermando
      così anche per questa edizione il successo della formula che si ripete dal 2001.
      </p>

      <p>
      Quest'anno, inoltre, per la prima volta si può annoverare un'ulteriore
      partecipazione: quella di Free Software Foundation Europe, che
      intende offrire il proprio contributo attraverso un video di alcuni
      minuti in cui il presidente della sezione italiana, Stefano Maffulli,
      porgerà il saluto dell'organizzazione europea ai partecipanti e a
      coloro che hanno contribuito alla realizzazione della giornata dedicata
      al software libero e a GNU/Linux.
      </p>

      <p>
      Ma l'edizione 2005 presenta un'ulteriore novità rispetto al passato. È la
      possibilità di seguire in <a
      href="http://www.linux.it/LinuxDay/live.shtml">streaming</a> alcuni degli eventi
      locali.  Collegandosi infatti alla sezione Live! sul sito dedicato al Linux Day
      è disponibile l'elenco delle città da cui saranno trasmesse le iniziative
      visibili via Internet.
      </p>

    </div> 
  
  </body>
  
  <timestamp>$Date$ $Author$</timestamp>
</html>
