<?xml version="1.0" encoding="UTF-8"?>
<html newsdate="2021-09-28">
<version>1</version>

<head>
  <title>Youth Hacking 4 Freedom: il concorso di programmazione per adolescenti sta per iniziare</title>
</head>

<body>

  <h1>Youth Hacking 4 Freedom: il concorso di programmazione per adolescenti sta per iniziare</h1>

  <p> La Free Software Foundation Europe (FSFE)
    è una organizzazione benefica che dà agli utenti i mezzi per controllare la tecnologia.
    Al fine di ispirare la nuova generazione
    alla libertà del software,
    la FSFE sta organizzando il concorso di programmazione "Youth Hacking 4 Freedom" (YH4F). Adolescenti di tutta Europa hanno
    la possibilità di competere in modo equo e divertente.
    I vincitori ricevono un premio in denaro
    e un viaggio a Bruxelles con altri giovani hacker.
  </p>

  <ul>
    <li>I partecipanti devono avere un'età compresa tra 14 e 18 anni e devono registrarsi sul sito
    <a href="https://yh4f.org/">https://yh4f.org/</a>.</li>
    <li>L'evento di apertura sarà ospitato il 10 ottobre 2021.</li>
    <li>La registrazione sarà aperta fino al <strong>31 ottobre 2021</strong>.</li>
    <li>6 vincitori saranno premiati con premi in denaro (2 x 4.096€, 2 x 2.048€, 2 x 1.024€) e con un viaggio a Bruxelles.</li>
    <li>Il concorso si svolge online. La cerimonia di premiazione si terrà a Bruxelles.</li>
  </ul>

  <figure>
    <a href="/activities/yh4f/"><img src="https://pics.fsfe.org/uploads/medium/11e7742f9322b24351930ecca689a3ad.png"/></a>
  </figure>
  <p class="license">
    <a href="https://mullana.de/">Lisa Schmidt</a>, <a href="https://creativecommons.org/licenses/by-sa/4.0/">CC-BY-SA 4.0</a></p>


  <p>Il concorso YH4F include una giornata di apertura
    online per dare a tutti il benvenuto a bordo che si terrà domenica 10 ottobre alle 17:00 CEST.
     La FSFE presenterà il concorso e
     risponderà ad eventuali domande.
      Ulteriori informazioni su come aderire si possono trovare su
    <a href="https://yh4f.org/">yh4f.org</a>.
  </p>


<h3 id="coding">Programmazione</h3>

  <p>
    Da lunedì 1 novembre 2021 inizia
     una fase di programmazione di cinque
     mesi in cui i partecipanti si concentrano
     sulla programmazione fino a marzo 2022.
     I partecipanti possono usare tutta
     la loro immaginazione per la competizione:
     possono programmare qualsiasi tipo
     di software vogliano, purché sia Software Libero. Il progetto può essere
     un programma autonomo scritto da zero,
     oppure un progetto basato sulla modifica
     e combinazione di programmi esistenti.
È benvenuto qualsiasi tipo di lavoro!
     I partecipanti avranno la possibilità
     di seguire brevemente il lavoro degli altri e
     scambiarsi idee reciprocamente.
  </p>

<h3 id="evaluation">Valutazione</h3>

  <p>
    Dopo che i partecipanti avranno presentato i loro programmi,
    una fase di valutazione sarà svolta da esperti di Software Libero. I nostri <a href="/activities/yh4f/evaluation.html">membri della giuria</a>
    sono eccellenze nello sviluppo software:
    tra di loro ci sono Neil McGovern, direttore esecutivo della GNOME Foundation,
    e Claudia Müller-Birn, professore di Human-Centered Computing
    alla libera università di Berlino.
  </p>

<h3 id="awards">Premi</h3>

  <p>
    I vincitori saranno invitati a ricevere
    i loro premi nel viaggio a Bruxelles
    nel giugno 2022. Il viaggio
    di 2 giorni include la cerimonia di premiazione e attività sociali
    durante le quali i vincitori avranno la possibilità di conoscersi meglio.
  </p>

  <figure>
    <a href="/activities/yh4f/"><img src="https://pics.fsfe.org/uploads/medium/114444d6092f631cdbf092b7679812c6.png"/></a>
  </figure>
  <p class="license">
    <a href="https://mullana.de/">Lisa Schmidt</a>, <a href="https://creativecommons.org/licenses/by-sa/4.0/">CC-BY-SA 4.0</a></p>


  <p>
    Ci impegniamo a offrire un ambiente inclusivo nella YH4F,
    e vorremmo incoraggiare persone di tutti i generi ad aderire! Faremo in modo che tutti si divertano durante il
    processo e possano tornare da questa competizione
    con una maggiore conoscenza e con un sorriso.
   YH4F è realizzata grazie al gentile supporto di Reinhard Wiesemann, Linuxhotel, e Vielrespektzentrum.
  </p>

  <p>
    Nel sito <a href="https://yh4f.org/">yh4f.org</a> potete trovare
    tutte le informazioni, tra cui il processo, i criteri di ammissione e le <a href="/activities/yh4f/faq.html">FAQs</a>. Potete usare le immagini nel nostro <a href="/activities/yh4f/media.html">pacchetto media</a> dedicato quando condividete notizie relative al concorso.
  </p>

</body>

<tags>
  <tag key="front-page"/>
  <tag key="yh4f">Youth Hacking 4 Freedom</tag>
</tags>

<discussion href="https://community.fsfe.org/t/744"/>
<image url="https://pics.fsfe.org/uploads/medium/9a46fa301ca64424f5f5703db1a03e6e.png"/>

<translator>Raul Masu, Francesco Florian e Marco Ciampa</translator>
</html>
