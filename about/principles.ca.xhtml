<?xml version="1.0" encoding="iso-8859-1" ?>

<html>
  <head>
    <title>Quant a la Free Software Foundation Europa - Quant a la nostra organització: el que pensem de nosaltres</title>
  </head>

  <body>

    <p id="category"><a href="/about/about.html">Quant a</a></p>
    <h1>Quant a la FSFE</h1>

<h2>El que pensem de nosaltres</h2>

<p>La gent de la <a href="http://fsfeurope.org">Free Software
Foundation Europa</a> (FSFE), ens veiem com a europeus de
diferents cultures amb l'objectiu comú de cooperar entre les
cultures i desenvolupar una cultura comuna de cooperació des de
l'àmbit local fins al global.</p>

<p>Formem una organització i xarxa no governamental i sense ànim de lucre que
forma part d'una xarxa global de gent amb objectius i visions comunes.
No represemtem ningú, excepte nosaltres mateixos i la nostra
feina. La nostra feina i dedicació comunes a la llibertat en tots els aspectes de
la societat digital és el que ens defineix.</p>

<p>Amb la comunitat del Programari Lliure creixent més ràpid cada dia,
esdevé més important mantenir en bon estat, sòlida i viva, la visió del
Programari Lliure. En alguns casos, l'interès polític, que ha augmentat sobre
els nostres assumptes, també crea un desig d'explotar-lo per interessos personals
particulars sense tenir en compte els efectes a mig o llarg termini.</p>

<p>Per consegüent, el component central de la nostra feina és mantenir forta la 
base legal, política i social del Programari Lliure, assegurada i lliure d'interessos
particulars. Això requereix una comprensió profunda del Programari
Lliure i els conceptes relacionats. Per sobre de tot, requereix estar compromès
principalment amb la visió de llarg termini.</p>

<p>Entenem que això implica haver d'acceptar desavantatges a curt termini o
fins i tot a mig termini per tal de romandre fidels als nostres
principis, que poden ser difícils d'expressar i ocassionalment
impopulars.</p>

<h3>Principis</h3>

<p>Ens sentim fortament compromesos amb els principis de democràcia,
transparència, pluralitat, fermesa, veracitat i focus.</p>

<p>En vista de les substancials responsabilitats legals i la necessitat de
romandre decisius fins i tot en temps difícils, la nostra estructura reivindica la
implementació aquests principis tan bé com sigui possible.</p>

<h3>Vista general de l'estructura</h3>

<p>La feina voluntària i la contribució
són els fonaments en que tot descansa. Hi ha diferents nivells
d'involucració; el nivell d'involucració és sobretot una decisió
personal.</p>

<p>Tothom és benvingut per a participar ocassionalment, regularment o
permanentment en les activitats de la Free Software Foundation Europa
(FSFE) i fer seves les seves activitats.</p>

<p>Si voleu formar part de la Free Software Foundation Europa, podeu
unir-vos a un dels nostres equips -- geogràfics o per focus --
i prendre responsibilitats per a treballar i actuar en nom de l'FSFE. </p>

<p>Els equips basats en països estan generalment coordinats pels membres
de l'associació (mireu avall) responsables d'aquells països. Els
altres equips estan coordinats per membres de l'associació,
membres dels equips o membres d'una organització associada (mireu
avall).</p>

<p>Si voleu formar part de la Free Software Foundation Europa,
però no disposeu de temps per a treballar-hi, podeu també <a
href="/donate/donate.html">fer una donació a l'FSFE</a> o esdevenir un <a
href="http://fellowship.fsfe.org">fellow</a> de l'FSFE.
</p>

<p>Si la vostra associació persegueix objectius similars als de la Free
Software Foundation Europa i voleu establir-hi una cooperació
formal, aquesta pot esdevenir una <a href="/associates/">organització
associada</a> de l'FSFE, i d'aquesta manera passar a formar part de
la xarxa de l'FSFE.</p>

<p>L'esquelet de la Free Software Foundation Europa és
l'<a href="/about/legal/">associació</a> establida formalment i legalment
amb els seus capítols en els països membres. Formar part d'aquesta associació
requereix el màxim compromís, mesurat en anys de dedicació, i
la responsabilitat de posar el consens de llarg termini per sobre de l'opinió
personal.</p>

<p>L'associació FSFE és fonamentalment democràtica. Totes les parts de
l'FSFE -- tant membres de l'associació, membres dels equips, com
<a href="http://www.fsfe.org">fellows</a> i membres d'organitzacions
associades -- són benvinguts per a participar activament en el procés
de pressa de decicions.</p>

<p>Els membres de l'associació els proposen habitualment els membres dels
equips i les organitzacions associades dels respectius països. Els aprova
l'assemblea general de l'associació FSFE.</p>

<p>Malgrat que les contribucions voluntàries de feina i recursos són
les bases del nostre treball, reconeixem que algunes d'aquestes tasques no
es poden prendre com a activitats a temps parcial i, per consegüent, requereixen
feina a temps complet.</p>

<p>Els empleats normals de la Free Software Foundation Europa són part de
l'executiva només i no formen part dels processos de decisió
general.</p>

<p>Qualsevol decisió sobre contractació/pagament ha d'estar finalment acceptada
per l'assemblea general dels membres de l'associació.</p>

<p>El criteri principal per a aquestes decisions són les necessitats de la Free
Software Foundation Europa quant a l'exitosa persecució dels seus
objectius. Quan és possible, intentem contractar una persona per a cada feina que
ja hagi fet la feina sense cobrar -- ja sigui dins de l'estructura de
l'FSFE o fora -- perquè el coneixement, la dedicació i
la iniciativa són virtuts de l'FSFE.</p>

<p>Idealment, permetrem algú dedicar-se plenament a una tasca
que sigui ja prou important per ell com per a invertir-hi la major part
dels seus recursos disponibles.</p>

<h3>Processos de decisió</h3> 

<p>La gent de la Free Software Foundation Europa creu en el
consens. Sempre cerquem basar la nostra feina en el consens -- i
de vegades compromís -- dels nostres membres actius.</p>

<p>També creiem que, en ocasions, és necessari prendre accions
ràpides i decisives. Per aquesta raó, hem establert l'associació
FSFE i els seus comités executius en àmbits europeu i
nacional. Aquests preveuen estructures a les quals recórrer i procediments
que estan determinats, monitoritzats i control·lats mitjançant processos
democràtics.</p>

<p>Aquesta aproximació es va adoptar cercant una estructura que permetés
transparència, pluralitat i participació, al mateix temps permanent
tan lleugera com sigui possible.</p>

<p>Això assegura la possibilitat de participació de totes les parts de l'FSFE.
Els membres de l'associació, els membres dels equips i els membres de
les organitzacions associades poden participar. Això permet la Free
Software Foundation Europa d'actuar ràpidament quan és necessari i mantenir
una forta fermesa organitzativa de llarg termini.</p>

  </body>

  <timestamp>$Date: 2011-01-21 13:53:06 +0100 (Fr, 21. Jan 2011) $ $Author: maelle $</timestamp>
  <translator>Rafael Carreras</translator>
</html>
<!--
Local Variables: ***
mode: xml ***
End: ***
-->
