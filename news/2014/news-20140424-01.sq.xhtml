<?xml version="1.0" encoding="UTF-8"?>
<html newsdate="2014-04-24">
	<head>
		<title>FSFE-ja e mirëpret nismën e industrisë përkatëse për financim fondesh për projekte Software-i të Lirë me rëndësi jetike</title>
	</head>
	<body class="press release">

    <h1>FSFE-ja e mirëpret nismën e industrisë përkatëse për financim fondesh për projekte Software-i të Lirë me rëndësi jetike</h1>

    <p newsteaser="yes">Sot, Linux Foundation <a href="http://www.linuxfoundation.org/news-media/announcements/2014/04/amazon-web-services-cisco-dell-facebook-fujitsu-google-ibm-intel">njoftoi</a>  se "Nisma për Infrastrukturën Bazë" do të japë fonde dhe përkrahë projekte Software-i të Lirë që janë me rëndësi jetike për sigurinë e përdoruesve të Internetit. Projekti i parë që do të marrë fonde do të jetë OpenSSL-ja, që përdoret për mbartje të sigurt të dhënash nga miliona sajte. FSFE-ja e mirëpret këtë nismë.</p>

    <blockquote><p>“Software-i i Lirë është themeli mbi të cilin janë ndërtuar kompanitë teknologjike të sotme,” thotë Karsten Gerloff, president i Free Software Foundation Europe-ës. “Është gjë e bukur të shohësh këto kompani të dalin dhe të kontribuojnë për përmirësimin e software-it nga i cili varet siguria e tyre dhe e përdoruesve të tyre.”</p></blockquote>
    
    <p>Kriza e shkaktuar nga e meta <a href="http://heartbleed.com/">"Heartbleed"</a> e gjetur kohët e fundit në programin OpenSSL e ka bërë të qartë që disa projekte Software-i të Lirë, të përdorura gjerësisht, nuk marrin përkrahjen që do të ishte në përpjesëtim me rëndësinë e tyre. Nisma për Infrastrukturën Bazë është një hap tjetër drejt ndryshimit të kësaj gjendjeje.</p>
    
    <blockquote><p>“Kompanitë teknologjike janë aq të mençura sa t’i trajtojnë këto projekte Software-i të Lirë si furnizues të rëndësishëm të tyre,” thotë Gerloff. “Kjo nismë nxjerr në pah një nga gjërat e rëndësishme mbi Software-in e Lirë: Ai ndihmon të puqen interesat e veçanta të një numri të kufizuar aktorësh me interesin publik.”</p></blockquote>
    
  <p>Veç OpenSSL-së, do të duhej përfitonin një përkrahje më të madhe një numër projektesh të tjera Software-i të Lirë që janë me rëndësi jetike për sigurinë e përditshme të përdoruesve dhe bizneseve të Internetit. FSFE-ja shpreson se  Nisma për Infrastrukturën Bazë do të ofrojë një kontribut afatgjatë në përmirësimin e software-it që projekte të tillë si GnuPG-ja, për shembull, i ofrojnë publikut.</p>


   </body>
    <sidebar news="free software, security">
    </sidebar>
    <tags>
        <tag>front-page</tag>
        <tag>freesoftware</tag>
        <tag>security</tag>
        <tag>privacy</tag>
        <tag>en</tag>
        <tag>funding</tag>
    </tags>
</html>
