<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2021-12-03">
    <title>Infrastructuur geheel in het teken van softwarevrijheid</title>
    <body>
      <p>
  Kunnen organisaties met beperkte middelen digitaal soeverein zijn en toch
  moderne diensten leveren? Het is niet triviaal maar de FSFE bewijst dat het mogelijk is.
  Neem met ons een diepe duik in onze infrastructuur om te leren hoe wij alle
  verschillende diensten binnen de FSFE draaien en met talrijke uitdagingen omgaan. Een verhaal
  niet alleen voor techneuten.
</p>
    </body>
    <body-complete>

<h1>Infrastructuur geheel in het teken van softwarevrijheid</h1>

<p>
  Kunnen organisaties met beperkte middelen digitaal soeverein zijn en toch
  moderne diensten leveren? Het is niet triviaal maar de FSFE bewijst dat het mogelijk is.
  Neem met ons een diepe duik in onze infrastructuur om te leren hoe wij alle
  verschillende diensten binnen de FSFE draaien en met talrijke uitdagingen omgaan. Een verhaal
  niet alleen voor techneuten.
</p>

<p>
  Liefdadigheidsinstellingen zonder winstoogmerk lopen elke dag tegen grenzen aan: personeel,
  budget, tijd en de prangende vraag hoe de donaties het efficiëntst gebruikt kunnen worden.
  Wat de technische infrastructuur betreft besluiten veel organisaties helaas
  om uit te besteden en propriëtaire, niet-vrije diensten te gebruiken. Daarmee geven zij
  softwarevrijheid op en daarmee digitale soevereiniteit en onafhankelijkheid.
</p>

<p>
  Sinds haar oprichting, meer dan 20 jaar geleden, heeft de FSFE de tegenovergestelde weg bewandeld.
  tegenovergestelde weg gevolgd. Vanaf het begin hebben wij vertrouwd op Vrije Software, ook al
  betekende dat soms dat wij geen trendy diensten konden gebruiken en aanbieden. Ook moeten wij, gezien de beperkte middelen, voortdurend kiezen tussen nuttige
  functies en onderhoudbaarheid.
</p>

<figure>
  <img src="https://pics.fsfe.org/uploads/medium/a9669e241527f1769e2fe67418a77f0d.jpg" alt="De vier vrijheden en Vrije Softwarediensten daarboven"/>
</figure>

<p>
  En toch is onze infrastructuur niet perfect, noch is zij 1:1 overdraagbaar op
  andere organisaties. Maar wij denken dat het belangrijk is dat organisaties hun
  hun ervaringen en lessen uitwisselen, vooral als het gaat om zoiets
  belangrijks als softwarevrijheid.
</p>

<p>
  Laat ons u daarom meenemen op een reis door onze infrastructuur en de principes ervan: van glanzende gebruikersinterfaces van onze <a href="#services">diensten</a>, via de <a href="#virtualisation">virtualisatiemethoden</a> en <a href="#monitoring">monitoring</a>, tot aan de <a href="#servers">fysieke
  servers</a> waar ze op draaien. Dit is een verhaal niet alleen voor techneuten maar voor
  iedereen die geïnteresseerd is in het onafhankelijk maken of houden van een NGO van propriëtaire
  dienstverleners.
</p>

<h2 id="team">Een team en zijn principes</h2>

<p>
  De hele infrastructuur van de FSFE wordt beheerd door de <a href="https://wiki.fsfe.org/Teams/System-Hackers">systeemhackers</a>. Slechts een
  paar jaar geleden, in een tijd van grotere technische schuld en herstructurering, bestond het team
  uit slechts drie mensen. Gelukkig hebben wij sindsdien een gestage
  groei van het aantal leden doorgemaakt. Vandaag is het een gezond team bestaande uit negen actieve
  vrijwilligers, aangevuld met twee personeelsleden die een deel van hun
  werktijd aan de taken van het team wijden.
</p>

<figure>
  <img src="https://pics.fsfe.org/uploads/medium/04ff9b7b037924fa522e2a1e47ac3a94.JPG" alt="Een groepsafbeelding van de systeemhackers in 2020"/>
  <figcaption>
    Afbeelding van de systeemhackers-ontmoeting in Lyon in 2020
  </figcaption>
</figure>

<p>
  Met een team van deze omvang was het van cruciaal belang om de <a href="https://wiki.fsfe.org/Teams/System-Hackers/Principles">meest fundamentele
  principes van dit team</a> te definiëren. Zij vormen de basis van de doelstellingen van de systeemhackers:
  zo veel mogelijk controle over diensten en servers door gebruik te maken van 100% Vrije
  Software, interne en externe transparantie en draaglijke complexiteit; tegelijkertijd nuttige functies verschaffen aan de verschillende FSFE-teams en de
  hele gemeenschap.
</p>

<p>
  Naast zuiver asynchroon werk, e-mails en chat, kwamen de systeemhackers in de tijd vóór de pandemie
  ook ten minste eenmaal per jaar bijeen en blijven dat in virtuele vorm doen.
  Tijdens deze bijeenkomsten konden wij complexere
  beslissingen en technische veranderingen efficiënt aanpakken, maar ook gewoon genieten van
  niet-technische gesprekken en leuke activiteiten. Het team wordt door ons, Albert en Max,
  de auteurs van deze tekst, gecoördineerd en we beheren ook een groot aantal
  diensten en systemen beheren.
</p>

<h2 id="services">Diensten, overal diensten</h2>

<p>
  De infrastructuur van de FSFE is zeer servicegericht. Vrijwilligers en personeel vertrouwen op
  op basisfunctionaliteit zoals het verzenden en ontvangen van e-mail en het uitwisselen van bestanden,
  maar ook op een website die gevoed wordt door een versiebeheersysteem, een wiki, en videochatsystemen. Om een voorbeeld te geven van de complexe onderlinge koppeling van verschillende
  componenten: alleen al bij het opstellen en uitgeven van dit nieuwsbericht waren minstens twaalf
  diensten nodig die naadloos met elkaar moeten samenwerken.
</p>

<module id="banner-become-supporter"/>

<p>
  De momenteel meest cruciale en gebruikte diensten bevatten Mailman voor e-maillijsten of Gitea als ons Git-versiebeheersysteem. Om het delen en opslaan van
  kennis onderhouden onze <a href="https://wiki.fsfe.org/Teams/WikiCaretakers">Wiki
  Caretakers</a> MoinMoin, terwijl Björn zorgt voor Nextcloud om bestanden te delen, taken te coördineren en samen documenten te bewerken. Wij beheren onze eigen
  BigBlueButton- en Jitsi-instanties voor videoconferenties en XMPP/Jabber voor
  tekstgebaseerde chats. Zeer recente toevoegingen aan de dienst zijn Matrix als een andere chatdienst, opgezet en onderhouden door Michael en Peertube voor het hosten en
  delen van onze video's op eigen infrastructuur, mogelijk gemaakt door Alvar.
  </p>

<p>
  De lijst van diensten is <a href="https://wiki.fsfe.org/TechDocs/Services">veel
  groter</a> en bevat ook fundamentele systemen zoals het Account Management
  Systeem en de Community Database die ontwikkeld zijn door <a href="/news/2021/news-20210305-01.html">Reinhard</a>, onze eigen DNS-servers en
  Drone als ons CI/CD-systeem dat gegevens van Gitea verwerkt, controleert en
  ze uiteindelijk op andere servers uitrolt.
</p>

<p>
  Onnodig te zeggen dat het team regelmatig verzoeken krijgt om
  aanvullende diensten te verlenen. Hier bestaat de uitdaging erin een zorgvuldige selectie te maken
  op basis van de beschikbare middelen (computers, ruimte, vrijwilligerstijd) en
  geraamd gebruik voor de organisatie en te evalueren of een oplossing
  goed te onderhouden is, niet grotendeels overlapt met bestaande diensten en
  over het algemeen een goede indruk achterlaat.
</p>

<p>
  Soms betekent dat ook dat wij oplossingen over een langere tijd in de praktijk moeten testen. Het in real time bewerken van documenten is daar een goed voorbeeld
  daarvan, waarvoor wij momenteel meerdere mogelijkheden beschikbaar hebben.
  Langere documenten worden vaak bewerkt als ODF-bestanden via Collabora Online
  gekoppeld aan Nextcloud, maar sommige redacteuren geven de voorkeur aan Etherpad of gebruiken Git rechtstreeks.
  Alle oplossingen hebben voor- en nadelen en het vinden van een goed pad
  tussen het hebben van diverse opties aan de ene kant en een overvloed aan gereedschap aan de andere kant
  is allesbehalve triviaal.
</p>

<h2 id="virtualisation">Virtualisatie en inzet</h2>

<p>
  Hoewel de FSFE dedicated servers in echte rekken bezit (daar komen we later nog op terug)
  dat komt later), draaien alle diensten in een of andere vorm van virtualisatie. In totaal
  zijn er 43 virtuele machines verdeeld over verschillende datacentra
  op het moment van schrijven van dit artikel. Sommige hebben een zuiver interne
  rol, bijvoorbeeld een gateway voor andere virtuele machines of
  webdiensten assisteren bij het verkrijgen van TLS-certificaten.
</p>

<figure class="no-border">
  <a href="https://pics.fsfe.org/uploads/big/0b41e57a4d5163ef911cfd913b9af640.png">
    <img src="https://pics.fsfe.org/uploads/medium/0b41e57a4d5163ef911cfd913b9af640.png" alt="Alle virtuele servers van de FSFE"/>
  </a>
  <figcaption>
    An overview of the currently running virtual servers of the FSFE, and their
    distribution over the different clusters.
  </figcaption>
</figure>

<p>
  Sommige anderen hosten op hun beurt zelf weer een aantal uiteenlopende diensten. Sinds 2017
  gebruiken wij <a href="https://git.fsfe.org/explore/repos?q=docker&amp;topic=1">Docker</a> als
  container-engine. Dat is geen gemakkelijke keuze geweest, want de technologie voegt
  veel complexiteit toe en eist soms verbluffende workarounds om op een veilige manier te kunnen werken.
  Aan de andere kant is het, vooral voor kleinere diensten of
  grotere zelfgecodeerde hulpmiddelen, geweldig om ze snel op te starten, ze via ons Continuous Integration systeem te testen en te implementeren, een min of meer uniforme
  lokale ontwikkelomgeving aan te bieden; en een (weliswaar beperkte)
  reproduceerbaarheid van configuraties te beheren.
  </p>

<p>
  Wij evalueren regelmatig alternatieve engines die een meer
  naadloze rootless modus bieden, nog steeds compatibel zijn met ons CI/CD systeem
  (Drone) en reverse proxy; en idealiter geen grote herschrijving van
  bestaande deployment code vereisen. Ook hier is het weer belangrijk voor de
  systeemhackers dat ten minste twee leden een technologie met hoge prioriteit
  grondig kennen.
</p>

<p>
  Om virtuele machines te bootstrappen en niet-container diensten op een
  reproduceerbare manier in te zetten vertrouwen wij <a href="https://git.fsfe.org/explore/repos?q=ansible&amp;topic=1">veel op
  Ansible</a>, een hulpmiddel voor provisioning en configuratiebeheer. Hoewel Ansible-implementaties ook hun tekortkomingen kunnen hebben waarderen wij de
  infrastructuur-als-code aanpak, die vanaf elke computer kan worden uitgevoerd en
  geen centrale server nodig heeft. Intussen wordt slechts een minderheid van de diensten
  noch via Ansible noch via Docker ingezet, wat het begrijpen van de bestaande
  infrastructuur, het inwerken van nieuwe vrijwilligers en het documenteren van veranderingen veel
  gemakkelijker maakt.
</p>

<h2 id="monitoring">Het alziende oog en uniformiteit</h2>

<p>
  Tientallen servers en diensten: hoe weet u of er een probleem is met een
  ervan? Wij moeten toegeven dat wij tot twee jaar geleden soms alleen maar hoorden
  over een gecrashte server via een e-mail van een willekeurig vriendelijk lid van de gemeenschap.
  Nu is er een <a href="https://git.fsfe.org/fsfe-system-hackers/monitoring">monitoringsysteem
  gebaseerd op Icinga2</a> dan daarvoor zorgt. Momenteel worden 50 hosts en 690 diensten
  voortdurend gecontroleerd, bijvoorbeeld op aankomende upgrades van het besturingssysteem
  systemd-diensten, mislukte back-ups, schijfruimte, of geldigheid van TLS-certificaten.
</p>

<p>
  Dit wordt vergemakkelijkt door andere delen van onze strategie: op vier virtuele machines na, draaien ze allemaal op Debian GNU/Linux. Na de eerste creatie zal een nieuwe machine
  een <a href="https://git.fsfe.org/fsfe-system-hackers/baseline">basislijn</a>-opzet ervaren die zorgt voor fundamentele veiligheidsinstellingen, monitoring, backup, en
  automatische upgrades. Hierdoor is het onderhoud van een server meestal beperkt
  tot de dienst die hij draait en kunnen andere verbeteringen automatisch binnen een paar minuten worden toegepast op een groot aantal hosts.
</p>

<p>
  Om het beheer en onderhoud verder te vergemakkelijken schrijven wij soms onze eigen
  gereedschappen. Bijvoorbeeld
  <a href="https://git.fsfe.org/fsfe-system-hackers/ssh-key-distributor">ssh-key-distributor</a>:
  een eenvoudige interface en implementatiemethode voor het beheer en de documentatie van 
  toegang via SSH op onze servers. Of
  <a href="https://git.fsfe.org/fsfe-system-hackers/docker-utils">docker-utils</a>
  die is afgestemd op onze Docker-infrastructuur en zorgt voor het analyseren en
  upgraden van Docker-images en -containers. Beide gereedschappen zijn gemaakt door onze
  werkstudent Linus. U kunt meer gereedschappen en over het algemeen de meeste
  Ansible/Docker deployment-code vinden in de 
  <a href="https://git.fsfe.org/fsfe-system-hackers">Git-organisatie</a> van de systeemhackers.
</p>

<h2 id="servers">Fysieke servers</h2>

<p>
  In tegenstelling tot de huidige trend in de IT-sector zijn wij er trots op dat wij de
  overgrote meerderheid van de diensten op onze eigen fysieke servers draaien. Dit garandeert
  voor ons de meeste soevereiniteit, databeveiliging door volledige schijfversleuteling en
  technologische onafhankelijkheid. Om de veerkracht te vergroten bundelen wij
  drie servers in een Proxmox-cluster met Ceph-opslag, dus als één
  fysieke server crasht wordt een virtuele machine gewoon verplaatst naar een van de
  twee andere servers in het cluster.
</p>

<p>
  Als extra veiligheidsnet zijn de drie clusters en een solomachine verspreid
  over vier verschillende datacentra die <a href="/donate/hardware.html">zo vriendelijk zijn
  de colocatie aan ons te schenken</a>.
</p>

<p>
  Dit is echter alleen mogelijk dank zij een gelukkige combinatie van
  omstandigheden. Allereerst hebben wij het geluk Albert, die veel
  ervaring heeft met ander andere Proxmox, Ceph, en de diepten van
  netwerken, bij ons te hebben. Verder hebben we de vriendelijke steun van de datacentra die
  colocatie aanbieden, donateurs van hardware en de <fsfe-cd-donate-link>FSFE-supporters</fsfe-cd-donate-link> die financieel bijdragen. En wij
  profiteren ook van een min of meer identieke opzet op alle vier de sites, wat het
  onderhoud een beetje gemakkelijker maakt. Maar toch overwegen wij het cluster met de oudste servers op te geven, evenals de fysieke solomachine, om het werk
  werk en de complexiteit te verminderen.
</p>

<h2 id="challenges">Uitdagingen achter en voor ons</h2>

<p>
  In de loop der jaren zijn wij erin geslaagd vele uitdagingen te overwinnen:
  technische schuld, antieke software die upgrades van het besturingssysteem blokkeerde,
  gebrek aan hardwarebronnen, fatale crashes van single points of failures
  en moeilijke technische beslissingen over hoe de infrastructuur verder te ontwikkelen.
  In één van deze moeilijke tijden heeft onze toenmalige stagiair en sindsdien systeemhacker
  <a href="/about/people/interviews/lequertier.html">Vincent</a>
  een belangrijke rol gespeeld en heeft hij geholpen de basis te leggen voor de goede staat waarin wij
  vandaag zijn. Ondanks alle voorbereiding en evaluatie hebben wij veel
  fouten gemaakt, maar hebben wij er vooral veel van geleerd.
</p>

<module id="banner-subscribe"/>

<p>
  Op dit ogenblik staan ons nieuwe hindernissen te wachten. Bijvoorbeeld vanwege het grote aantal
  servers kunnen wij niet langer elke virtuele machine een eigen IPv4-adres geven.
  Helaas ondersteunen veel technologieën en internetdiensten, zelfs grote propriëtaire
  en zogenaamd professionele bedrijven, nog steeds niet het modernere,
  toekomstbestendige, en reeds 20 jaar oude IPv6-protocol. Dit vereist dat wij
  rommelen met een paar hacks zoals <a href="https://git.fsfe.org/fsfe-system-hackers/ip-proxy/">omgekeerde proxies</a>,
  <a href="https://git.fsfe.org/fsfe-system-hackers/docker2caddy/">container
  discovery services</a>,
  <a href="https://git.fsfe.org/fsfe-system-hackers/fsfe-gw">NAT</a> en <a href="https://git.fsfe.org/fsfe-system-hackers/innernet-playbook">VPN's</a>.
</p>

<p>
  Een andere interessante beslissing die in het verschiet ligt is die van de communicatiekanalen. Terwijl
  gewone text e-mail en, sinds 2004 XMPP/Jabber,
  de-facto de standaard binnen de FSFE vormen, geven veel mensen intussen
  de voorkeur aan <a href="https://wiki.fsfe.org/TechDocs/Matrix">Matrix</a>,
  <a href="https://community.fsfe.org">Discourse</a>, of nog steeds het traditionele
  IRC. Hoewel wij voor elk van hen voor- en nadelen zien, willen wij ook
  versnippering van onze gemeenschap vermijden. Dit is geen zuiver technische
  vraag, maar een mooi voorbeeld van de noodzaak van goede communicatie tussen de teams
  en besluitvorming.
</p>

<p>
  Niet op de laatste plaats: wij hebben wij een paar technologieën die voor ons hoofdbrekers zijn. Laten we als voorbeeld Mailman 2 nemen, waarop jarenlang onze 116
  e-mailinglijsten hebben gedraaid. Jammer genoeg wordt het project niet meer
  actief ontwikkeld. De opvolger en zijn alternatieven hebben allemaal
  ernstige nadelen. Hier moeten wij een zorgvuldige evaluatie maken en veel
  testen; we moeten uiteindelijk de beste oplossing vinden in de massa van onvolmaakte
  opties.
</p>

<p>
  Met dit alles willen wij onze dank betuigen aan de vele Vrije
  Softwareprojecten en hun ontwikkelaars. Zij geven ons de mogelijkheid om
  uit verschillende oplossingen te kiezen, zij vormen de basis van onze infrastructuur
  en zij bieden verbazingwekkende oplossingen die ons leven elke dag gemakkelijker maken.
  Het is een genoegen om deel uit te maken van deze grote gemeenschap.
</p>

<h2>Waarom dit alles?</h2>

<p>
  Zoals u kunt zien is de technische infrastructuur van onze organisatie allesbehalve
  saai of eenvoudig. Dat is niet alleen te danken aan de omvang van de FSFE en haar
  gemeenschap maar ook door onze eigen hoge normen: softwarevrijheid in de praktijk beleven
  en zoveel mogelijk technische onafhankelijkheid en soevereiniteit behouden. Tegelijkertijd zorgen wij voor technische toegankelijkheid, zodat ook
  niet-technische bijdragers met onze diensten kunnen interacteren. Dat vergt soms
  extra werk en gereedschappen maar wij zijn ervan overtuigd dat het de moeite waard is.
</p>

<p>
  Dit alles hangt af van de toewijding en langdurige inzet van vele mensen
  en wordt gevoed door het productieve gebruik ervan en de feedback van de hele FSFE-gemeenschap.
  En het is alleen mogelijk dankzij de supporters van de FSFE die ons in staat stellen
  middelen te investeren in een volledige Vrije Software-infrastructuur. Als u dit
  ideaal deelt, <fsfe-cd-donate-link>overweeg dan alstublieft een donatie</fsfe-cd-donate-link>.
</p>

</body-complete>
    <image url="https://pics.fsfe.org/uploads/medium/a9669e241527f1769e2fe67418a77f0d.jpg" alt="De vier vrijheden en Vrije Softwarediensten daarboven"/>
    <link>/news/2021/news-20211203-01.html</link>
    <tags>
  <tag key="front-page"/>
  <tag key="internal">FSFE Intern</tag>
  <tag key="tech-teams">Technische Teams</tag>
</tags>
    <author id="dengg"/>
    <author id="mehl"/>
    <discussion href="https://community.fsfe.org/t/775"/>
  </news>
</newsset>
