<?xml version="1.0" encoding="UTF-8" ?>

<html newsdate="2009-06-24">
<head>
  <title>Παρουσίαση νέoυ προέδρου, αντιπροέδρου και εκτελεστικής ομάδας του FSFE</title>
</head>
<body>

 <h1>Παρουσίαση νέoυ προέδρου, αντιπροέδρου και εκτελεστικής ομάδας του FSFE</h1>
 
 <p newsteaser="yes">Κατά τη διάρκεια της Γενικής Συνέλευσης στα Miraflores de la Sierra,
Ισπανία, τα μέλη του FSFE εξέλεξαν νέους συντονιστές για πολλές από τις δραστηριότητες του οργανισμού, μεταξύ άλλων της στρατηγικής και του νομικού και εκτελεστικού συντονισμού.</p>

<p>"Η καινούρια ομάδα θα συνεχίσει την ιδιαίτερα επιτυχημένη εργασία του FSFE με το ίδιο
μακρόπνοο όραμα. Θα εργαστούμε σκληρά για να τιμήσουμε την εμπιστοσύνη με την οποία η
κοινότητα του Ελεύθερου Λογισμικού περιβάλλει το FSFE", λέει ο νέος πρόεδρος, Karsten
Gerloff.</p>

<p>Συνεχίζει: "Ο Georg Greve και η ομάδα του έχουν κάνει υπέροχη δουλειά στα προηγούμενα
οκτώ χρόνια, δημιουργώντας το FSFE από το τίποτα σε έναν οργανισμό, ο οποίος απολαμβάνει
τον υψηλό σεβασμό και την εμπιστοσύνη και ως μίας ομάδας ειδικών στο Ελεύθερο Λογισμικό
και ως ένας αξιόπιστος εταίρος στην παραγωγή πολιτικών και τις διαπραγματεύσεις".</p>

<p>Η νεοεκλεγείσα Αντιπρόεδρος Fernanda Weiden σχολιάζει: "Το FSFE έχει βαθιές ρίζες στην
κοινότητα. Οι άνθρωποι σε αυτόν τον οργανισμό έχουν βαθιά κατανόηση όχι μόνο της
τεχνολογίας της ίδιας, αλλά και των κοινωνικών και πολιτικών της πτυχών. Μαζί, μπορούμε
να συνεχίσουμε να αναπτύσσουμε συλλογιστική υψηλής διανοητικής αξίας για τον τρόπο με τον
οποίο εμείς ως κοινωνία διαχειριζόμαστε τη γνώση και πώς μπορούμε να αξιοποιήσουμε με
βέλτιστο τρόπο την τεχνολογία".</p>

<p>Ο Christian Holz, διορισμένος Εκτελεστικός Διευθυντής, λέει: "Προερχόμενος από το
περιβάλλον των επιχειρήσεων και έχοντας εργαστεί με το Ελεύθερο Λογισμικό από τις
αρχές της δεκαετίας του 90, είμαι ενθουσιασμένος που θα ασχοληθώ περισσότερο με αυτό
στο FSFE. Η ομάδα έχει ισχυρά κίνητρα και έχουμε θαυμάσιους εθελοντές ο οποίοι στηρίζουν
τις ενέργειες και το σκοπό μας".</p>

<p>Ο Adriaan de Groot, επιλεγμένος Συντονιστής για την Ομάδα Εργασίας Ελευθερίας του FSFE:
"Με τη γενική τάση προς το Ελεύθερο Λογισμικό, η εκπαίδευση και η συμβουλευτική για τις
νομικές του πτυχές αυξάνουν σε σημασία καθημερινά. Με την FTF, θα συνεχίσουμε να προασπίζουμε
τα συμφέροντα των έργων Ελεύθερου Λογισμικού και να στεκόμαστε δίπλα στην κοινότητα όπου
ζητηθεί η δική μας βοήθεια".</p>

<p>Ο Matthias Kirschner, άρτι προσληφθείς για να συντονίζει την Κοινότητα και τη Γερμανική
Ομάδα, σχολιάζει: "Η Κοινότητα είναι το κλειδί για την ανάπτυξη της ευαισθητοποίησης της
κοινωνίας μας για το Ελεύθερο Λογισμικό. Έχει γίνει μαγνήτης για ευφυή, αφοσιωμένα άτομα,
που ενδιαφέρονται για το Ελεύθερο Λογισμικό και ένας σημαντικός πυλώνας για την οικονομική
σταθερότητα του FSFE. Θα υποστηρίζουμε τα Μέλη του FSFE και θα τα βοηθάμε να έχουν απήχηση
όπου και αν βρίσκονται".</p>

<p>Ο ιδρυτής και προηγούμενος πρόεδρος του FSFE Georg Greve θα παραμείνει στον οργανισμό
ως εθελοντής. Εξέφρασε την πλήρη υποστήριξή του για τη νέα ομάδα. "Δεν έχω καμιά αμφιβολία
ότι αυτοί οι εκπληκτικοί άνθρωποι είναι μια ομάδα όνειρο που θα εξασφαλίσει και τη συνέχεια
και την αλλαγή προς ένα καλύτερο, μεγαλύτερο και πιο επιτυχημένο FSFE. Οι προηγούμενοι
μήνες εργασίας μαζί τους για την προετοιμασία της υποδοχής τους ήταν απολαυστικοί και
προσβλέπω σε όλους για το πλήθος των επιτευγμάτων αυτής της ομάδας για την ελευθερία στο
λογισμικό".</p>

<p></p>

<p>Περισσότερες πληροφορίες για τη νέα ομάδα:</p>

<ul>
  <li>Karsten Gerloff: <a href="http://fsfe.org/about/gerloff/">http://fsfe.org/about/gerloff/</a></li>
  <li>Fernanda Weiden: <a href="http://fsfe.org/about/weiden/">http://fsfe.org/about/weiden/</a></li>
  <li>Christian Holz: <a href="http://fsfe.org/about/holz/">http://fsfe.org/about/holz/</a></li>
  <li>Adriaan de Groot: <a href="http://fsfe.org/about/adridg/">http://fsfe.org/about/adridg/</a></li>
  <li>Matthias Kirschner: <a href="http://fsfe.org/about/kirschner/">http://fsfe.org/about/kirschner/</a></li>  
</ul>

<p>Ένα προσωπικό άρθρο ιστολογίου από τον Georg Greve:</p>

<ul>
  <li><a href="http://blogs.fsfe.org/greve/?p=354">http://blogs.fsfe.org/greve/?p=354</a></li>
</ul>

<p></p>

<p>Η νέα ομάδα είναι διαθέσιμη για σχόλια:</p>

<ul>
  <li>Karsten Gerloff: +49 176 9690 4298</li>
  <li>Fernanda Weiden: +41 764 0218 66</li>
  <li>Christian Holz: +49 178 8359 482</li>
  <li>Adriaan de Groot: +31 6 2856 1142</li>
  <li>Matthias Kirschner: +49 176 2952 0450</li>  
</ul>

 <h2>Σχετικά με το Ευρωπαϊκό Ίδρυμα Ελεύθερου Λογισμικού:</h2>

<p> Το Ευρωπαϊκό Ίδρυμα Ελεύθερου Λογισμικού (FSFE) είναι μια μη-κερδοσκοπική μη-κυβερνητική
    οργάνωση, η οποία δραστηριοποιείται σε πολλές Ευρωπαϊκές χώρες και ασχολείται με
    πολλές διεθνείς δραστηριότητες. Η πρόσβαση στο λογισμικό καθορίζει τη συμμετοχή σε
    μια ψηφιακή κοινωνία. Για να εξασφαλίσει την ισότιμη συμμετοχή στην εποχή της
    πληροφορίας, καθώς επίσης και τον ελεύθερο ανταγωνισμό, το Ευρωπαϊκό Ίδρυμα Ελεύθερου
    Λογισμικού (FSFE) επιδιώκει και είναι αφοσιωμένο στην προώθηση του Ελεύθερου Λογισμικού,
    το οποίο ορίζεται από τις ελευθερίες να χρησιμοποιείται, να μελετάται, να τροποποιείται
    και να αντιγράφεται. Από την ίδρυσή του το 2001, η ευαισθητοποίηση για τα θέματα αυτά,
    η πολιτική και νομική προστασία του Ελεύθερου Λογισμικού και η απόδοση Ελευθερίας
    στους ανθρώπους με την υποστήριξη της ανάπτυξης του Ελεύθερου Λογισμικού είναι
    κεντρικά ζητήματα για το FSFE.</p>

<ul>
  <li><a href="http://fsfe.org">http://fsfe.org</a></li>
</ul>

<p>Επαφή με τον Τύπο: <a href="mailto:gerloff@fsfeurope.org">gerloff &lt;AT&gt; fsfeurope &lt;DOT&gt; org</a></p>

</body>
	<timestamp>$Date$ $Author$</timestamp>
</html>
