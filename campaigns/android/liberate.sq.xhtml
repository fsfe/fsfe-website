<?xml version="1.0" encoding="UTF-8" ?>

<html>
  <head>
    <title>Çlironi Pajisjen tuaj - Çlironi Android-in Tuaj! - FSFE</title>
<meta content="Mësoni si të rifitoni kontrollin mbi të dhënat tuaja, me një sistem operativ të lirë dhe aplikacione të lira" name="description" />
<meta content="android telefon i mençur sistem operativ përudhësa aplikacione Replicant OS CyanogenMod F-Droid FoeBuD e.V. fsf ansol software i lirë telefon telefon celular burim i hapur GTA04 Maemo/MeeGo Mer Tizen Carrier IQ spiunim spiun analizë" />
  </head>
  <body>
    
	<p id="category"><a href="/campaigns/android/android.html">Çlironi Android-in Tuaj</a></p>

    <h1>Çlironi Pajisjen Tuaj!</h1>

      <div id="introduction">
        <div class="image" id="hello-free-droid">
          <img src="/campaigns/android/robot.png" alt="Robot Android i Çliruar" />
        </div>

        <p>
		Edhe pse në pjesën dërrmuese Android-i është Software i Lirë, pajisjet
    zakonisht vijnë me software pronësor dhe shërbime që i pengojnë njerëzit
    t’i përdorin në rrugë të pavarur dhe autonome. Çlirojeni pajisjen tuaj
    Android: mësoni si të rifitoni kontrollin mbi të dhënat tuaja, me një
    sistem operativ të lirë dhe me aplikacione të lira!
        </p>
      </div>

      <div id="subpages">
        <div class="half">
          <h3><a href="#Apps">Aplikacione Software i Lirë</a></h3>
		  <p>
    Gjëja më e lehtë për fillestarët është t’ia fillojnë duke çliruar
    aplikacione për celular. Ju paraqesim depo aplikacionesh posaçërisht për
    Software-in e Lirë dhe disa aplikacione për përdorimet më të rëndomta, për
    shembull, shkëmbim mesazhesh, shfletim, ose lojëra.
		  </p>
		  <div class="action"><a href="#Apps">Çlironi aplikacionet tuaja</a></div>
        </div>
        <div class="half last">
          <h3><a href="#OS">Sisteme Operativë Software i Lirë</a></h3>
		  <p>
		  Shumica e sistemeve operative në telefonat që mund të blini s’janë të
      lirë. Ata përmbajnë software pronësor të instaluar që më parë, i cili
      i kufizon liritë tuaja dhe cenojnë privatësinë tuaj. Ndaj përdoruesit
      e përparuar do të duhej të instalonin një sistem operativ për celular
      që të jetë sa më i lirë që të mundet.
		  </p>
		  <div class="action"><a href="#OS">Çlironi OS-in tuaj</a></div>
        </div>
      </div>
      
      

      <h2 id="Apps">Aplikacionet</h2>

      <p>
        Për shumicën e njerëzve, <a href="https://play.google.com/">Google
        Play Store</a> është burimi i vetëm ose kryesor për aplikacione.  Atje
        as që nuk ju tregohet nëse një aplikacion është Software i Lirë apo jo,
        lëre pastaj mbi licencat e tij. Mjerisht, shumica e aplikacioneve prej
        këtij tregu, ose prej të tjerësh, janë pronësorë. Edhe nëse instaloni
        një aplikacion Software të Lirë, nuk ka arsye pse duhet besuar në dyorin
        e shkarkuar. Përdorimi i Google Play-it lyp gjithashtu një llogari Google,
        dhe është vetë software pronësor. Është e këshillueshme që ky treg
        të mos përdoret fare.</p>

      <h3 id="F-Droid">F-Droid</h3>

      <div class="image left">
        <img alt="F-Droid" src="/campaigns/android/f-droid.png" />
      </div>

      <p>
        <a href="http://f-droid.org/">Nisma F-Droid</a> zuri fill që
        të ndryshohej gjendja e trishtë e aplikacioneve Software i Lirë në
        botën e Android-it. Me të është krijuar një depo Software-i të Lirë
        për Android që instalohet lehtë. Përmban një aplikacion klienti
        Android që e bën të lehtë shfletimin për aplikacione Software-i të Lirë,
        instalimin e tyre në pajisjen tuaj, dhe që ndjek përditësimet për to.
        Aplikacionet që ofrohen në F-Droid nuk përmbajnë kosto të fshehura,
        janë të parrezikshme për fëmijët, dhe janë transparente rreth
        <a href="https://f-droid.org/wiki/page/AntiFeatures">kundra-veçorish</a>
        të mundshme.
      </p>

      <p>
        Depoja F-Droid përmban hollësi mbi versione të shumta të secilit
        aplikacion. Mundeni edhe të krijoni dhe të shtoni lehtësisht depot tuaja.
        Por meqë nisma është <a
        href="https://gitlab.com/fdroid/">shumë aktive</a>, me programim
        të decentralizuar dhe e hapur për bashkëveprim, krijimi i depove
        të tilla vetjake s’është medoemos i domosdoshëm. Synimi i saj është
        të përfshihen krejt aplikacionet e dobishme Android që janë Software
        i Lirë dhe të ndiqen përditësimet për to.
	  </p>

	  <p>
	    Kemi grumbulluar disa të dhëna se si mund <a href="/campaigns/android/help.html#Apps">të ndihmoni te F-Droid</a>.
	  </p>

    <h3 id="selection">Aplikacione të përzgjedhura për raste përdorimi të rëndomtë</h3>

    <p>
      Për fat të mirë, sot, jetojmë një një botë në të cilën mund të zgjedhim
      mes aplikacionesh të ndryshme Software i Lirë për thuajse çfarëdo
      nevojash përdoruesi. Kjo ndarje synon t’ju paraqesë një përzgjedhje
      të vogël aplikacionesh që janë të përshtatshme për fillestarë. Pa
      diskutim që kjo listë s’mund të jetë e përsosur për çdo individ.
      Këshillojmë gjithashtu të hidhni një sy te <a
      href="https://f-droid.org/packages/">depoja e plotë F-Droid</a> ose te
      rekomandimet për aplikacione te <a href="https://prism-break.org/">Dalje
      Nga PRISM-i</a>, <a
      href="https://myshadow.org/">Unë dhe Hija Ime</a>, apo <a
      href="https://securityinabox.org/">Siguria brenda në një Kuti</a>.
    </p>

    <h4 id="browser">Shfletim Web</h4>

    <p>
      Në F-Droid mund të gjeni mjaft shfletues web, për grupe të ndryshme
      përdoruesish. Sipas gjasash, më i njohuri është <a
      href="https://www.mozilla.org/firefox/mobile/">Firefox-i për Celular</a>
      i Mozilla-s, që mund të merret te <a
      href="https://f-droid.org/packages/de.marmaro.krt.ffupdater/">FFUpdater</a> ose
      versionin GNU për të, <a
      href="https://f-droid.org/packages/org.gnu.icecat/">IceCatMobile</a>.
      Përdoruesit që parapëlqejnë aplikacione të peshës së lehtë dhe me
      privatësinë në mendje, mund të duan të provojnë <a
      href="https://f-droid.org/packages/org.mozilla.klar/">Firefox Klar</a>
      (i njohur edhe si Firefox Focus).
    </p>

    <h4 id="email">Email</h4>

    <p>
      <a href="https://f-droid.org/packages/com.fsck.k9/">K-9 Mail</a>
      u lejon përdoruesve të tij të shtojnë llogaritë shumta email dhe ofron
      një gamë të gjerë mundësish. Ai mbulon gjithashtu integrim me aplikacione
      fshehtëzimi, të tillë si <a
      href="https://www.f-droid.org/packages/org.sufficientlysecure.keychain/">OpenKeychain</a>
      dhe është në gjendje të lexojë mesazhe të fshehtëzuar me GnuPG.
    </p>

    <h4 id="im">Mesazhe të Atypëratyshëm</h4>

    <p>
      Gjendja e aplikacioneve Software i Lirë për shkëmbim të atypëratyshëm
      mesazhesh është e ndërlikuar. Ndërkohë që ka zgjidhje 100% Software i Lirë,
      të tilla si <a
      href="https://f-droid.org/packages/eu.siacs.conversations/">Conversations</a> dhe Zom
      (për XMPP/Jabber, përdoruesit e iOS-it mund të përdorin <a href="https://chatsecure.org/">ChatSecure</a>), <a
      href="https://f-droid.org/packages/com.b44t.messenger/">Delta Chat</a>
      (përmes email-i) ose <a href="https://f-droid.org/packages/im.vector.alpha/">Riot.im</a>
      (përmes Matrix-i),sipas gjasash nuk do të jenë shumë të përhapur mes
      shokëve tuaj, për shkak se shtrirja e përdorimit të tyre është relativisht
      e vogël. Të tjera aplikacione janë plotësisht ose thuajse Software i Lirë,
      por kanë kundra-veçori të tjera, të tilla si varësi nga shërbyes dhe
      librari jo të lira, ose nuk lejojnë federim shërbyesish, për shembull <a
      href="https://signal.org/">Signal-i</a> ose <a
      href="https://wire.com/">Wire-i</a>. Ka një numër nismash për ta bërë
      shkëmbimin e atypëratyshëm të mesazheve sa më të lirë, të sigurt,
      të decentralizuar, dhe miqësor ndaj përdoruesit që të jetë e mundur, dhe
      shpresojmë që në të ardhmen të jemi në gjendje të bëjmë rekomandime më
      të qarta.
    </p>

    <h4 id="multimedia">Multimedia</h4>

    <p>
      Plot aplikacione Software i Lirë synojmë t’ju bëjnë të mundur të shijoni
      audio dhe video në celularin tuaj. Aplikacione të njohur janë <a
      href="https://f-droid.org/packages/org.schabi.newpipe/">NewPipe</a>,
      një ndërfaqe e peshës së lehtë për YouTube-in, e cila sjell si shtesë
      disa veçori unike, <a
      href="https://www.videolan.org/vlc/download-android.html">VLC
      Player</a> për video, ose <a
      href="https://f-droid.org/packages/net.programmierecke.radiodroid2/">RadioDroid</a>
      për dëgjimin e mijëra stacioneve radio
    </p>

    <h4 id="outdoors">Jashtë</h4>

    <p>
      Kur udhëtoni, telefoni juaj celular mund të jetë një ndihmësi juaj. <a
      href="https://f-droid.org/packages/de.grobox.liberario/">Transportr</a>
      di rrjetet e transportit publik për vende dhe qytete anembanë botës. <a
      href="https://f-droid.org/packages/net.osmand.plus/">OsmAnd</a>
      ju shërben harta të hollësishme <em>offline</em> dhe <em>online</em>
      të vendit kudo qofshi në atë çast, dhe përfshin edhe udhëzime lëvizjeje
      kur jeni me motoçikletë apo automjet.
    </p>

    <h4 id="games">Lojëra</h4>

    <p>
      F-Droid përmban lojëra të ndryshme për celular, për thuajse çfarëdo
      shijesh. Për shembull, qeflijtë e <em>puzzle</em>-it mund të dëfrehen me <a
      href="https://f-droid.org/packages/com.uberspot.a2048/">2048</a>
      ndërkohë që fansat e <em>block sandbox</em>-it mund të luajnë <a
      href="https://f-droid.org/packages/net.minetest.minetest/">Minetest</a>
      vetëm ose në mënyrën me shumë lojtarë. Për fansat e 1010! ka një
      <a
      href="https://www.f-droid.org/packages/io.github.lonamiwebs.klooni/">1010!
      Klooni</a>.
    </p>
    

<h2 id="OS">Sisteme Operativë</h2>

      <p>
        Një sistem operativ është një koleksion programesh që ju bëjnë të mundur
      	përdorimin e telefonit tuaj dhe xhirimin e aplikacioneve në të. Edhe pse
        Android është <a
        href="http://www.gnu.org/philosophy/android-and-users-freedom.html">i lirë
        në pjesën dërrmuese </a>, mjaft telefona shiten me përbërës pronësorë
        dhe shtesa. Disa telefona kanë gjithashtu <a
        href="https://en.wikipedia.org/wiki/Booting">ngarkues nisjeje</a>
      	të kyçur, çka ju pengon të instaloni dhe nisni sisteme të tjerë operativë.
      	Nëse doni të blini një telefon Android, sigurohuni që ngarkuesi i nisjes të
      	mund <a
        href="https://wiki.lineageos.org/devices/">të shkyçet</a>.</p>

      <p>Në disa pajisje mund të shkyçet vetëm me marifete të mençura dhe
        prodhuesit priren ta deklarojnë të pavlefshme garancinë në rast se
        zhbllokoni ngarkuesin e nisjes te pajisjet e tyre. Por, sipas Direktivës
        Europiane 1999/44/CE, thjesht fakti se ndryshuat ose ndërruat software-in
        e pajisjes suaj, nuk është arsye e mjaftueshme për ta bërë të pavlefshme
        garancinë tuaj. Për më tepër informacion,
        <a href="/freesoftware/legal/flashingdevices.html" title="Does rooting your phone invalidate its warranty?">shihni
        analizën e Carlo Piana-s dhe Matija Šuklje-s</a>. Ka gjithashtu kompani
        që i shesin pajisjet e tyre me ngarkues të pabllokuar nisjeje ose që
        furnizojnë mjetet për ta zhbllokuar atë. Përtej kësaj, është ide e mirë
        të shihet nëse ka versione të lirë të Android-it <a
        href="https://wiki.lineageos.org/devices/">që mbulojnë pajisjen tuaj</a>.
      </p>

      <h3 id="Replicant">Replicant</h3>

       <div class="image left">
        <img alt="Replicant" src="/campaigns/android/replicant.png" />
      </div>

      <p>
        <a href="http://replicant.us/">Replicant</a> është një shpërndarje
      	Android që është 100% Software i Lirë. Ngaqë s’përdor ndonjë
        përudhës jo të lirë, deri sot funksionon në një numër të kufizuar
        pajisjesh.
      </p>

      <p>
        Ju kërkojmë të ndihmoni Replicant-in të zgjerojë mbulimin e më shumë
        pajisjeve. Mundeni <a
          href="http://redmine.replicant.us/projects/replicant/issues">të kontribuoni
        kod</a>, dhe <a
      href="https://www.fsf.org/blogs/community/donate-to-replicant-and-support-free-software-on-mobile-devices">të dhuroni pajisje</a> për ekipin Replicant për qëllime testimi.
      </p>

	  <p>
	  	Telefona me Replicant-in të parainstaluar ka të gatshëm prej <a href="https://tehnoetic.com/index.php?route=product/category&amp;path=59">Tehnoetic</a>
		që një pjesë të fitimit ia kthen nismës Replicant.
	  </p>

      <h3 id="LineagoeOS">LineageOS</h3>

      <div class="image right">
        <img alt="LineageOS" src="/campaigns/android/lineageos.png" />
      </div>

      <p>
        <a href="https://lineageos.org/">LineageOS</a> është një version Android
        të cilin mund ta përdorni pa llogari Google. Edhe pse është zakonisht më
        i lirë se software-i që vjen me pajisjen tuaj, objektivi kryesor i tij
        s’është liria. Edhe pse LineageOS funksionon me <a
        href="https://wiki.lineageos.org/devices/">shumicën e pajisjeve
        Android</a>, ai përdor <a
        href="https://wiki.lineageos.org/devices/">përudhësa dhe <em>firmware</em>
        jo të lirë</a> që sillen nga një element dhe përfshihen në ROM. LineageOS
        është degëzimi më popullor i projektit të braktisur CyanogenMod.
	  </p>

    <p>
      LineageOS nuk përmban si parazgjedhje shërbime Google Play, çka i bën mirë
      lirisë tuaj. Sidoqoftë, nëse vërtet keni nevojë për disa nga këto aplikacione
      ose librari pronësore, mund të provoni sendërtimin Software të Lirë
      <a href="https://microg.org/">microG</a> për disa prej tyre.
    </p>

      <p>
	    Kemi grumbulluar <a
        href="https://fsfe.org/campaigns/android/help.html#OS">informacion</a>
        se si mund të ndihmoni për të bërë të mundur që LineageOS dhe të tjerë
        sisteme operativë të bëhen sa më të mirë që mundet, dhe se si
        të identifikohen dhe të hiqen pjesë jo të lira.
	  </p>
  </body>
<timestamp>$Date: 2012-02-17 15:16:09 +0100 (ven. 17 févr. 2012) $ $Author: hugo $</timestamp>
  <legal type="cc-license">
    <license>http://creativecommons.org/licenses/by/3.0/</license>
    <notice>Pjesë të kësaj faqeje janë modifikime të bazuara në punë të krijuar
      dhe ndarë me të tjerët nga Google, dhe që përdoren në përputhje me kushtet
      e përshkruara në licencën Creative Commons 3.0 Attribution License.
      Android-i është një shenjë tregtare e Google Inc.</notice>
  </legal>
</html>
<!--
Local Variables: ***
mode: xml ***
End: ***
-->

<!--  LocalWords:  FSFE CalDAV CardDAV ownCloud baikal DAViCal SoGO
-->
<!--  LocalWords:  Kolab MyKolab davmail PIM KDE Kontact pyCardDAV
-->
<!--  LocalWords:  ACal DAVdroid dropbear rsync RSS NewsBlur ven févr
-->
<!--  LocalWords:  hugo
-->
