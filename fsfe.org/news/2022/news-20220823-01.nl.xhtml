<?xml version="1.0" encoding="UTF-8"?>
<html newsdate="2022-08-23">
<version>1</version>
<head>
  <title>Steun “Publiek Geld? Publieke Code!” met een SharePic</title>
</head>
<body> 
	
<h1>Steun “Publiek Geld? Publieke Code!” met een SharePic</h1>
<p>
Na de lancering van "Publiek Geld? Publieke Code!" (PGPC) is dit initiatief enorm gegroeid en is de steun ervoor toegenomen. Nu is er een nieuwe en leuke manier om uw steun aan "Publiek Geld? Publieke Code!" te betuigen. Met het nieuwe SharePic-sjabloon kan iedereen steun aan de campagne laten zien.
</p>
<p>
Al bijna 5 jaren eist het "Publiek Geld? Publieke Code!"-initiatief dat software voor de publieke sector moet worden vrijgegeven onder een Vrije Softwarelicentie. Sinds 2017 is er veel gebeurd. De <a href="https://publiccode.eu/nl/openletter/">Open Brief</a> is ondertekend door meer dan 210 organisaties,  zes overheidsdiensten en meer dan 33.000 individuen. Naast de steun voor de Open Brief hebben mensen ook hun steun betuigd door het materiaal van het initiatief te vertalen: de <a href="https://publiccode.eu/nl/openletter/">webpagina</a>, is vertaald in 21 talen. Ook de "Publiek Geld? Publieke Code!"-brochure, die onlangs door een team vrijwilligers is vertaald in het <a href="/news/2022/news-20220531-01.html">Italiaans</a>, is tot nu toe ook vertaald naar <a href="https://download.fsfe.org/campaigns/pmpc/PMPC-Modernising-with-Free-Software.de.pdf">Duits</a>, <a href="https://download.fsfe.org/campaigns/pmpc/PMPC-Modernising-with-Free-Software.cz.pdf">Tsjechisch</a>, <a href="https://download.fsfe.org/campaigns/pmpc/PMPC-Modernising-with-Free-Software.pt_br.pdf">Braziliaans Portugees</a> en <a href="https://download.fsfe.org/campaigns/pmpc/ES/FSFE_Policy_Brochure_PMPC_ALL_es.pdf">Spaans</a>.</p>
<figure>
<a href="https://pics.fsfe.org/uploads/big/a1e7cbe22e2395d23cc95d188c38c69c.jpg">
    <img src="https://pics.fsfe.org/uploads/medium/a1e7cbe22e2395d23cc95d188c38c69c.jpg"
    alt="Mensen lezen de PGPC-brochure" />
    </a>
</figure> 
<p>Het "Publiek Geld? Publieke Code!"-initiatief is enorm gegroeid, en met de toenemende steun hebben we er ook steeds meer promotiemateriaal voor gemaakt. Daaronder zijn de <a href="/activities/publiccode/brochure">brochure</a>, <a href="/contribute/spreadtheword.html#pmpc">stickers</a>, en de <a href ="https://media.fsfe.org/w/7cH6EATpmPwaMsEZN8vfyj">"Publiek Geld? Publieke Code!"-video</a>. De nieuwste toevoeging aan het materiaal is het nieuwe "SharePic-sjabloon" voor "Publiek Geld? Publieke Code!". De SharePic, ontworpen door Markus Meier, is nu online op  <a href ="https://publiccode.eu/sharepic">FSFE's Sharepic-generator</a>. De SharePic kan worden gebruikt om op een leuke manier op uw favoriete sociale mediakanaal uw steun te betuigen aan "Publiek Geld? Publieke Code!".
</p>
<figure>
  <img src="https://pics.fsfe.org/uploads/big/dac1b67b4dfc0a2ecd14037ec195b485.jpg"
       alt="PGPC SharePic met Alexander Sander" />
</figure>
<p>
Het maken van uw eigen SharePic is eenvoudig. Het enige wat u hoeft te doen is een foto van uzelf te kiezen en naar de <a href="https://publiccode.eu/sharepic">SharePic-generator</a> te gaan. Daar kunt u alle informatie en uw steunbetuiging invullen en dan bent u klaar om de SharePic live te laten gaan. Laat uw steun zien aan "Publiek Geld? Public Code!" door het creëren en delen van uw eigen SharePic en vooral plezier hebben terwijl u dat doet. Gebruik alstublieft #PublicCode om de foto te delen op uw favoriete sociale mediakanaal. 
</p>
</body>
<tags>
  <tag key="front-page"/>
 <tag key="pmpc">Publiek Geld? Publieke Code!</tag>
</tags>
<image url="https://pics.fsfe.org/uploads/big/61c456398fcd31507c866f1828f03a55.png" alt= "PGPC SharePic met Alexander Sander" />
<translator>André Ockers</translator>
</html>

