<?xml version="1.0" encoding="UTF-8" ?>

<html>
  <head>
    <title>Demokrati og fri software</title>
  </head>
  <body id="article">
    <p id="category">
      <a href="/freesoftware/freesoftware.html">Fri software</a>
    </p>

    <h1>Demokrati kræver fri software</h1>

    <p>
      Gennem historien har teknologi påvirket samfundet.  Læsning, skrivning, 
      aritmetik, jordbrug, bogtryk og radio er alle eksempler på udvikling som 
      ændrede den måde, vi interagerer gennem handel, kunst og videnskab.  Den 
      vigtigste kulturelle teknologi fra det 21. århundrede er software.  Free 
      Software Foundation Europe (FSFE) er dedikeret til at sikre, at folk i 
      vores samfund har retten til at skabe denne teknologi, som de ønsker det.
    </p>

    <p>
      I dag er det umuligt at forestille sig hverdagslivet uden software.  
      De fleste af os kan ikke gå en dag uden at benytte software.  Folk 
      anvender software på arbejdet, på bærbare computere og på mobiltelefoner.  
      Software findes dog også på mindre indlysende steder:  I tog, biler, 
      fjernsyn, vaskemaskiner, køleskabe og i mange andre apparater.  Ingen af 
      de apparater ville fungere uden software.  Uden software kunne vi ikke 
      skrive e-mail, foretage telefonopkald, gå på indkøb eller rejse som vi er 
      vant til.  Software er samfundets centrale værktøj.
    </p>

    <h2>Ubundet</h2>

    <p>
      Når andre kontrollerer et værktøj, der så vigtigt for os, som software, er 
      de i stand til at have stor indflydelse på vores handlinger.  Den, der 
      kontrollerer søgemaskinen, som vi anvender, bestemmer hvad vi skal finde.  
      Den der kontrollerer vores e-mail, har mulighed for at censurere os.  Kort 
      og godt giver kontrol over en kommunikationstjenste, mulighed for at 
      bestemme hvem der kan udveksle hvad med hvem.  På tilsvarende vis, den der 
      bestemmer hvordan software fungerer, har stor indflydelse på hvordan vi 
      lever og arbejder.
    </p>

    <p>
      I moderne demokratier er magten adskilt.  Vi fordeler de lovgivende, 
      udøvede og dømmende magter mellem forskellige institutioner.  Desuden 
      fordeler vi ansvaret på flere beslutningsniveauer, eksempelvis den 
      centrale regering, den regionale og den lokale myndighed.  En 
      nøglefunktion ved pressefrihed er at sikre mod dannelsen af et uformelt
      monopol, hvor for megen magt er samlet i for få hænder.  En afgørende 
      fordel ved et effektivt demokrati, er at man selv kan give enhver position
      i det demokratiske system til sin værste modstander.
    </p>

    <p>
      Det ville betyde stor fare for demokratiet, hvis det kritiske sociale 
      instrument, som software udgør, kun blev kontrolleret af en lille gruppe. 
      Ikke blot er vores kommunikation afhængig af software, men det gælder også 
      en stor del af samfundets infrastruktur.  FSFE ønsker at være den stemme, 
      som taler computerbrugernes sag, og ønsker at overdrage kontrollen over 
      softwarens fremtid til alle og enhver.  Samfundet har ikke råd til at være 
      afhængigt af private interesser, når det drejer sig om et så vigtigt 
      værktøj som software.
    </p>

    <h2>Frihed</h2>

    <p>
      Vores samfund skal sikre, at alle har mulighed for selv at skabe software. 
      Det kræver, at vi har friheden til at anvende software til ethvert formål,
      mulighed for at undersøge hvordan den fungerer, at dele den med andre og 
      at lave forbedringer.
    </p>

    <ul>
      <li>
        <strong>Anvendelse:</strong>  Friheden til at anvende software til 
        ethvert formål, bekæmper diskrimination samt sikrer lige muligheder for 
        at alle kan deltage i samfundet.
      </li>

      <li>
        <strong>Undersøge:</strong>  Friheden til at undersøge hvordan software 
        fungerer, er afgørende for at forstå hvordan dette kritiske værktøj 
        fungerer.
      </li>

      <li>
        <strong>Dele:</strong>  Friheden til at distribuere software, sikrer at 
        vi kan hjælpe andre ved at dele softwaren med dem.
      </li>

      <li>
        <strong>Forbedre:</strong>  Slutteligt skal et samfund have friheden til 
        at ændre sine værktøjer, for at udvikle dem, og at tilpasse dem til 
        personlige behov.
      </li>
    </ul>

    <p>
      Software, som respekterer disse fire friheder, er fri software.
    </p>

    <p>
      Et demokratisk samfund har behov for et stabilt fundament.  En del af 
      dette er fri software.
    </p>

  </body>

  <timestamp>$Date$ $Author: Matthias Kirschner$</timestamp>
  <author id="kirschner" />
  <date>
    <original content="2010-04-23" />
  </date>
</html>

