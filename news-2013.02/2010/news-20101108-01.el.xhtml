<?xml version="1.0" encoding="UTF-8"?>
<html newsdate="2010-11-08">
  <head>
    <title>Ισλανδός προγραμματιστής τιμάται 
     με το Nordic Free Software Award</title>
  </head>
  <body>

<h1>Ισλανδός προγραμματιστής τιμάται με το Nordic Free Software Award</h1>

<p newsteaser="yes">Στον Bjarni Rúnar Einarsson από την Ισλανδία, 
προγραμματιστή Ελεύθερου Λογισμικού και θεμελιωτή της κοινότητας, 
έχει απονεμηθεί το Nordic Free Software Award.</p>

<p>Αυτό το ετήσιο βραβείο απονεμήθηκε το Σάββατο από το Föreningen för Fri 
Kultur och Programvara και το Ευρωπαϊκό Ίδρυμα Ελεύθερου Λογισμικού (Free
Software Foundation Europe, FSFE) στη διάρκεια του συνεδρίου Free Software 
Conference and Nordic Summit (FSCONS) το οποίο έγινε στο Γκέτεμποργκ, στη 
Σουηδία, το Σαββατοκύριακο που πέρασε.</p>

<p>Ο Einarsson είναι μια ηγετική φυσιογνωμία στο κίνημα Ελεύθερου
Λογισμικού της Ισλανδίας για περισσότερο από μια δεκαετία. Έχει
ηγηθεί στη χώρα της κοινότητας Ελεύθερου Λογισμικού και ελεύθερου 
πολιτισμού, ιδρύοντας και συμμετέχοντας σε διάφορες ομάδες όπως η
Vinix, έχει συμβάλλει στο πρόγραμμα KDE και έχει ξεκινήσει την
netverjar.is, μια οργάνωση που μάχεται για τα δικαιώματα των πολιτών
στο Διαδίκτυο.</p>

<p>«Χωρίς τον Bjarni, η κοινότητα Ελεύθερου Λογισμικού της Ισλανδίας
δεν θα ήταν αυτό που είναι σήμερα», λέει ο Karsten Gerloff, Πρόεδρος
του Ευρωπαϊκού Ιδρύματος Ελεύθερου Λογισμικού. «Άνθρωποι όπως ο Bjarni
κρατάνε ζωντανή την κοινότητά μας. Είμαι πολύ χαρούμενος που βλέπω
τη δουλειά του να αναγνωρίζεται με αυτόν τον τρόπο».</p>

<p>Ο Bjarni έχει υποστηρίξει τη χρήση Ελεύθερου Λογισμικού συντηρώντας 
και διανέμοντας CD με ελεύθερο λειτουργικό σύστημα και μεταφράζοντας 
και αναπτύσσοντας Ελεύθερο Λογισμικό για πολλά χρόνια.</p>

<p>«Το Nordic Free Software Award είναι ξεχωριστό βραβείο γιατί
αποτελεί αναγνώριση από τους συναδέλφους σου», σχολιάζει ο βραβευμένος
με το βραβείο του 2009, Σουηδός προγραμματιστής Ελεύθερου Λογισμικού,
Daniel Stehnberg. «Σημαίνει ότι η εργασία σου εκτιμάται από ανθρώπους
που κατανοούν τι έχεις επιτύχει».</p>


<h2>Σύνδεσμοι</h2>

<ul>
	<li><a href="http://ffkp.se">Föreningen för Fri Kultur och Programvara</a></li>
	<li><a href="http://fsfe.org">Free Software Foundation Europe</a></li>
</ul>

  </body>
    <tags>
      <tag>is</tag>
    </tags>
</html>

