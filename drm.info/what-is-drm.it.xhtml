<?xml version="1.0" encoding="UTF-8" ?>

<html>
  <version>1</version>

  <head>
    <title>Cosa sono i DRM? | Digital Restrictions Management</title>
  </head>
  <body>
<h1>Cosa significa DRM?</h1>
<div class="inner-content">
<p>Il termine Digital Restrictions Management (DRM) indica qualsiasi tecnologia progettata ed integrata in un dispositivo elettronico oppure in un software con lo scopo di limitare l'uso dello stesso dopo l'acquisto. Lo scopo di questi sistemi è impedire al cliente di utilizzare la tecnologia in modi contrari all'agenda aziendale del fornitore dei contenuti o del produttore dei dispositivo.</p>
<p>Questi sistemi in genere servono per impedire usi perfettamente legali, come ad esempio mixare dei brani musicali comprati, oppure prestare un libro acquistato ad un amico. Possono causare anche limitazioni ai backup. I Digital Restrictions Management impediscono l'esercizio di alcune libertà fondamentali se vengono esercitate tramite media digitali. Anche se si tratta di sistemi diversi e incompatibili, tutti i DRM hanno una cosa in comune: sono realizzati con lo scopo di dare ai produttori la possibilità di mantenere il controllo sulla merce che hanno venduto, e decidere come i proprietari la possano usare. Due esempi, un'azienda potrebbero vendere film e poi decidere che quei film possono essere visti al massimo tot volte al mese, oppure vendere lettori di ebook e decidere che un certo formato di ebook (che il lettore è in grado di leggere) venga ignorato dal software.</p>
<p>Anche se scopriamo un modo per aggirare i DRM e superare questi limiti, a causa della European Copyright in the Information Society Directive quello che facciamo potrebbe essere illegale. Questa direttiva ed altre leggi simili contribuiscono a mantenere in vita modelli di business obsoleti (del giornalismo, della stampa, della musica, della cinematografia e di altri tipi di informazioni), ad esempio limitando il diritto alla copia privata, in una società in cui virtualmente ognuno ha facile accesso ad una moltitudine di dispositivi multimediali.</p>
<p>Perciò i prodotti elettronici sono spesso costruiti per essere difettosi, per non utilizzare le vere capacità della tecnologia, per rendere impossibili degli usi della cui legalità nessuno dubitava prima che il progresso tecnologico spingesse alcune aziende a chiederne la proibizione.</p>
</div>
</body>
</html>

