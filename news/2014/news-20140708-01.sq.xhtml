<?xml version="1.0" encoding="UTF-8"?>
<html newsdate="2014-07-08">
	<head>
		<title>KE-ja shtrembëron tregun duke refuzuar të çlirohet nga kyçjet që bëjnë tregtuesit</title>
	</head>
	<body class="press release">

    <h1>KE-ja shtrembëron tregun duke refuzuar të çlirohet nga kyçjet që bëjnë tregtuesit</h1>

    <p newsteaser="yes">
Komisioni Europian tani së fundi ripërtëriti angazhimin e tij kundrejt një
desktopi pronësor dhe formatesh të fshehtë kartelash.Komisioni po refuzon
ta marrë seriozisht çështjen e çlirimit nga kyçjet që tregtues të ndryshëm 
i bëjnë punës së përdoruesit në kompjuter, dhe po shpërfill krejt alternativat
e mundshme. Duke bërë kështu, shërbimi civil i BE-së tjetër gjë predikon,
e tjetër bën.
</p>

<p>
Në Prill, Komisioni nënshkroi dy kontrata me Microsoft-in: Një
<a href="http://ted.europa.eu/udl?uri=TED:NOTICE:140675-2014:TEXT:EN:HTML">marrëveshje për "shërbime të shkallës së lartë"</a>, me vlerë 44 milionë euro,
dhe një <a href="http://ted.europa.eu/udl?uri=TED:NOTICE:140672-2014:TEXT:EN:HTML">marrëveshje përmbledhëse mbi kushtet e licencimit të software-it</a>. Licencat faktike janë dhënë nga Hewlett-Packard sipas <a href="http://ted.europa.eu/udl?uri=TED:NOTICE:105131-2012:TEXT:EN:HTML">një kontrate ndaras që prej 2012-s</a>, me vlerë 50 milionë euro. Kontratat mbulojnë Komisionin vetë, dhe 54 organizma të tjera të BE-së.
</p>
<blockquote><p>
"Jemi jashtë mase të zhgënjyer nga mungesa e përparimeve për këtë pikë,"
shprehet presidenti i FSFE-së, Karsten Gerloff. "Komisioni as që pa për
alternativa të mundshme. Qëndrimi i dembelosur i tij lidhur me prokurimin
e software-it e lë Komisionin zbuluar përballë akuzave për inerci, dhe më
keq se aq."
</p></blockquote>
<p>
Komisioni tani 
së fundi <a href="http://download.fsfe.org/policy/procurement/201401.EC_Future_Office_Automation.pdf">pranoi publikisht për herë të parë</a> se “efektivisht është i marrë peng” nga
Microsoft-i. Por <a href="http://download.fsfe.org/policy/procurement/">dokumentet e siguruara nga FSFE-ja</a> tregojnë se Komisioni nuk ka bërë përpjekje serioze për të gjetur zgjidhje
të bazuara në Standarde të Hapura. Për pasojë, një pjesë e madhe e industrisë
TI të Europës i ka të bllokuara mundësitë për biznes me Komisionin.
</p>
<p>
Në një <a href="http://download.fsfe.org/policy/procurement/201401.EC_Future_Office_Automation.pdf">dokument strategjie të cilin e ka hedhur në qarkullim Komisioni</a> në përgjigje
të pyetjeve zyrtare nga eurodeputetja  Andersdotter, KE-ja parashtron një
trajtim në tri drejtime të platformës së vet të automatizimit të zyrave
në vitet e ardhshme. Kjo strategji vetëm se do ta thellojë mbështetjen
e Komisionit në formate kartelash dhe programe të fshehtë dhe pronësorë. 
</p>
<blockquote><p>
"Komisioni do të duhej të jepte një shembull pozitiv për administratat publike
kudo në Europë," komentin Gerloff-i. "Në vend të kësaj, u bën bisht
përgjegjësive të veta prej administrate publike, dhe thjesht pretendon se
nuk ka alternativa të tilla. Qoftë edhe analiza më e thjeshtë e tregut
do t’i kish treguar Komisioni se ka një industri të lulëzuar Software-i
të Lirë në Europë te e cila mund të mbështeteshin."
</p></blockquote>
<p>
Mjaft ente publike në Europë po i përdorin me sukses zgjidhjet Software
të Lirë që sendërtojnë Standardet të Hapura. Shembull është bashkia e Munihut
në Gjermani, me projektin e saj të mirënjohur në shkallë ndërkombëtare, Limux,
apo qeveria e Mbretërisë së Bashkuar, që ka bërë hapa të mëdhenj në përdorimin
e Software-it të Lirë dhe Standardeve të Hapura për të patur sa më shumë
përfitim nga paratë e shpenzuara në prokurimet TI. Përgjatë vitesh, mjaft nga
këto ente përparimtare
<a href="https://joinup.ec.europa.eu/news/mayor-munich-eu-laptops-should-have-libreoffice-or-openoffice">
  i kanë kërkuar Komisionit përkrahje praktike dhe morale</a> në rrugën e tyre.
Kjo lëvizje e fundit e Komisionit do t’u duket një shaka e pashpirt.
</p>
<p>
Pavarësisht nga kjo prapësim, FSFE-ja do të vazhdojë të punojë me Komisionin,
dhe ta ndihmojë të përmirësojë mënyrën se si blen software. Mund ta bënte
këtë duke u bazuar në karakteristika dhe standarde, në vend se te emra markash,
duke përdorur kërkesa të hapura për tender, në vend të bisedave me një tregtues
të vetëm, dhe duke shtënë në çmimin e cilësdo zgjidhje të re kostot e ardhshme
nga largimi prej një zgjidhjeje të dhënë. Këto praktika po bëhen me shpejtësi
norma në sektorin publik në Europë. KE-ja do të duhej të bënte, ato që predikon,
dhe t’i adoptonte këto praktika për prokurimet e veta.
</p>


   </body>
    <sidebar news="free software, procurement, EC, Open Standards">
    </sidebar>
    <tags>
        <tag>front-page</tag>
        <tag>eu</tag>
        <tag>procurement</tag>
    </tags>
</html>
