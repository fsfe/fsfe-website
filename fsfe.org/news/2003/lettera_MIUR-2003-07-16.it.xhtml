<?xml version="1.0" encoding="UTF-8" ?>

<html>
  <version>1</version>

  <head>
    <title>Leggere, scrivere e far di conto: un diritto da tutelare, nel tempo</title>
  </head>

  <body>
<h1>Leggere, scrivere e far di conto: un diritto da tutelare, nel tempo</h1>

<p>
Questa lettera aperta a Letizia Moratti, Ministra del MIUR (Ministero per
l'Istruzione, l'Università e la Ricerca), esprime la posizione che condividiamo
con l'<A HREF="http://softwarelibero.it/">Associazione Software Libero</A> e con
il <A HREF="http://it.openoffice.org/">PLIO, Progetto Linguistico Italiano
OpenOffice.org</A>, circa il protocollo d'intesa fra il Ministero e la Sun
per l'uso di StarOffice nelle scuole.
</p>

<br></br>
<br></br>



<p>Lettera aperta</p>
<div align="right">Firenze, 16 luglio 2003</div>

<p>
<br>Mittente:</br>
<br>Free Software Foundation Europe - Sezione Italiana</br>
<br>Piazza Puliti 14 - Firenze</br>
</p>

<div align="center">
	  Al:	    Signor ministro del MIUR,<br></br>
		    Viale Trastevere 76/a,<br></br>
		    00153 Roma<br></br>

	  e p.c. al Signor ministro per l'Innovazione e le Tecnologie<br></br>
	            Via Isonzo 21/b,<br></br>
		    00198 Roma<br></br>
</div>

<p>
<b>Oggetto: leggere, scrivere e far di conto, un diritto da tutelare, nel tempo</b>
</p>

<p>Egregio signor ministro del MIUR,</p>

<p>
i  giornali nei  giorni scorsi  hanno riportato  notizie  riguardanti un
protocollo  d'intesa tra  il  MIUR  e la  Sun,  azienda produttrice  del
pacchetto StarOffice.   Il protocollo prevede  la distribuzione gratuita
del  pacchetto  di  programmi   da  ufficio  StarOffice  negli  istituti
scolastici italiani interessati all'iniziativa.
</p>

<p>
Riteniamo positiva l'iniziativa, perché StarOffice memorizza i documenti
in formati liberi e documentati,  così che questi possono essere letti e
modificati usando anche altri programmi.  Questa è una caratteristica di
grande importanza,  riconosciuta fra l'altro  nello studio commissionato
dal ministro per l'Innovazione e le Tecnologie "Indagine conoscitiva sul
codice  a sorgente  aperto  nella pubblica  amministrazione" del  maggio
2003, dove  leggiamo che  i formati aperti  garantiscono <i>«l'indipendenza
[...]  da uno specifico prodotto e fornitore, l'interoperabilità [grazie
alla quale] sistemi  eterogenei sono in grado di  condividere gli stessi
dati,  la  neutralità, i  formati  aperti  non  obbligano ad  usare  uno
specifico prodotto,  lasciando libero  l'utente di scegliere  sulla base
del rapporto qualità/prezzo»</i>.
</p>


<p>
Scopo di questa lettera è mettere  in rilievo che esiste un pacchetto di
programmi  da ufficio  completamente libero,  denominato OpenOffice.org,
che  è in  grado  di leggere  e  scrivere negli  stessi  formati, e  che
presenta un'interfaccia utente molto simile a StarOffice.
</p>

<p>
Come  sottolinea lo studio  suddetto, la  disponibilità dei  sorgenti ne
permette lo studio e la  modifica: <i>«Il codice sorgente dei prodotti Open
Source  può essere  mostrato  per  insegnare i  principi  e le  tecniche
dell'informatica»</i>.   Nel  caso   del  pacchetto  OpenOffice.org,  questa
caratteristica  presenta  risvolti  multidisciplinari  almeno  in  campo
linguistico, favorendo ad esempio la creazione e l'utilizzo di dizionari
oggi  non supportati  dai  prodotti proprietari  in  commercio, come  il
Ladino.
</p>

<p>
Dal momento che  gli studenti non potranno più  utilizzare la loro copia
una volta decaduto  il loro status di studenti,  e considerato che molti
di  loro  condividono il  computer  di casa  con  i  loro familiari  che
rischierebbero  di infrangere  la legge  utilizzandolo,  riteniamo utile
richiedere a codesto Ministero di
</p>

<p>
   MENZIONARE ESPLICITAMENTE QUANTO SEGUE NELLA CIRCOLARE CON CUI IL
	 PROTOCOLLO FRA MIUR E SUN SARÀ COMUNICATO ALLE SCUOLE.
</p>

<i>
<p>
«I  file  prodotti  con   StarOffice  sono  pienamente  compatibili  col
pacchetto da  ufficio OpenOffice.org, disponibile  su it.openoffice.org,
che  è il  pacchetto  originario  da cui  è  stato derivato  StarOffice.
Openoffice.org, oltre  ad essere gratuito, ha una  licenza d'uso libera,
che ne consente a chiunque l'utilizzo, la copia, la redistribuzione e la
modifica.
</p>

<p>
Invitiamo  pertanto  i docenti  a  suggerirne  agli studenti  l'utilizzo
quando la licenza  gratuita di StarOffice non sia  applicabile, come nei
casi di  condivisione dell'elaboratore con soggetti terzi  che non siano
studenti,  amici  o parenti  a  cui non  è  lecito  trasferire i  propri
diritti».
</p>
</i>

<p>
Confidando in una Sua cortese risposta porgiamo distinti saluti.
</p>


<p>
Per la Free Software Foundation Europe - Sezione Italiana, il presidente
</p>

<p>
Stefano Maffulli
</p>
<br></br>

  </body>

</html>
<!--
Local Variables: ***
mode: xml ***
End: ***
-->
