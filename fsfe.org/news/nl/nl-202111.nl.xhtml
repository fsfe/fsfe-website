<?xml version="1.0" encoding="utf-8"?>
<html newsdate="2021-11-16" type="newsletter">
  <version>1</version>

  <head>
    <title>Opwaarderen van software +++ FSFE Vertalers +++ Routervrijheid in Letland in gevaar</title>
  </head>
  <body microformats="h-entry">
	  
<h1>Opwaarderen van software +++ FSFE Vertalers +++ Routervrijheid in Letland in gevaar</h1>
  
  <p>
  	  In onze novembernieuwsbrief leest u waarom apparaatneutraliteit en 
	  opwaarderen van software essentieel zijn om het (her)gebruik van onze 
	  hardware hulpbron-efficiënter te maken. Lees over de sleutelrol 
	  die vertalers in de FSFE spelen en over het verlies van Routervrijheid 
	  in Letland. Bekijk een nieuwe video over de kernwaarden van Vrije Software en 
	  volg onze gemeenschapsevenementen.
  </p>

<h2>Vrije Software helpt bij het verlengen van de levensduur van hardware</h2>
  
  <p>
  	  In de Europese Unie zien we op dit moment een sterke wens om de digitalisering duurzamer te maken, waarbij de Europese Commissie ernaar streeft onze productlevenscycli qua hulpbronnen efficiënter te maken en circulaire-economiemethoden toe te passen. Technische apparaten zouden zo moeten worden ontworpen dat ze langer meegaan. Het Circular Electronics Initiative erkent 
	  dat een veel voorkomend probleem is dat fabrikanten stoppen met het bijwerken van de 
	  software van een apparaat en dat de gebruiker van het apparaat dan een 
	  nieuw apparaat moet kopen. Een oplossing die terrein wint in het Circular Electronics 
	  Initiative is dat fabrikanten van smartphones en tablets 
	  kosteloos vijf jaar lang beveiligingsupdates en drie jaar lang functionele 
	  updates zouden moeten verstrekken.
  </p>
  
  <figure>
      <img src="https://pics.fsfe.org/uploads/medium/6101b685d12ecfdc41b57213e295749a.jpg" />
  </figure>

  <p>
  	  In een diepgaande studie <a href="/news/2021/news-20211015-01.html">legt de FSFE uit</a> dat de  
	  publicatie van de broncode na het einde van de ondersteuningsperiode een effectievere manier is om de levensduur van apparaten te verlengen dan uitsluitend te vertrouwen 
	  op de verlengde ondersteuning van de fabrikanten. Als 
	  fabrikanten de onderliggende broncode van een apparaat aan het einde van de ondersteuningsperiode onder 
	  een Vrije Softwarelicentie publiceren dan kan de software van 
	  het apparaat worden gewijzigd. Op deze manier kan het apparaat nog steeds worden 
	  gebruikt en krijgt de hardware een tweede leven. Hergebruik van software kan 
	  helpen de Europese digitalisering te sturen van een markt van lineaire 
	  hardwareproductie naar circulaire elektronische apparaten. Wij 
	  vragen om het echt openstellen van het circulaire hergebruik van elektronica door 
	  een opwaardering van software mogelijk te maken. Voor een cruciale, langdurige 
	  en duurzame verandering in de verlenging van de levensduur van onze hardware <a href="/freesoftware/sustainability/sustainability.html#id-device-neutraliteit">moeten producten noodzakelijkerwijze  
	  vanaf het begin met apparaatneutraliteit in het achterhoofd worden ontworpen.</a>.
	  </p>

<h2 id="the-key-role-of-translators">De sleutelrol van vertalers</h2>
  <p>
  	  <a href="/news/2021/news-20211011-01.html">Vertalers stellen mensen in staat</a> om in verschillende talen te leren over Vrije Software. Sinds de oprichting van de organisatie in 2001 vormt het vertalersteam een integraal onderdeel van de FSFE. Vandaag bevat de e-maillijst voor vertalers meer dan 280 leden. Zij helpen ons in hun vrije tijd om voor softwarevrijheid te vertalen. Er zijn 40 talen vertegenwoordigd op onze webpagina en we hebben bijna 7000 vertalingen.
  </p>

  <figure>
      <img src="https://pics.fsfe.org/uploads/big/faae0f4b83a6227b5021900843bfe39b.png" alt="Hartvorm met tekst in verschillende talen"/>
  </figure>

  <p>
  	  "Ik hou vooral van het vertalen van artikelen over Vrije Software omdat ik van Vrije Software hou en ik wil dat alle Italiaanse mensen gemakkelijk in hun eigen taal de voordelen van Vrije Software kunnen kennen. Als neveneffect, aangezien bij het vertaalproces meestal meer dan één persoon betrokken is, leer ik ook meer over het Engels en Italiaans!" zegt Luca Bonissi, vice-coördinator vertalers.
  </p>

<h2 id="regulation-in-latvia-takes-away-router-freedom">Regelgeving in Letland neemt Routervrijheid weg</h2>
  <p>
  	  <a href="/news/2021/news-20211027-01.html">Letland heeft een riskant precedent tegen de rechten van eindgebruikers geschapen</a> 
	  door internet service providers (ISP's) toe te staan om het gebruik van persoonlijke routers en modems op basis van "technologische 
	  noodzaak" te beperken. Toen de Letse regelgevende instantie (SPRK) over deze verordening om publieke feedback vroeg deelde de FSFE 
	  haar bezorgdheid en nam ze contact op met de regelgever. In mei 2021 hebben we deelgenomen aan een <a href="https://download.fsfe.org/routers/fsfe%20latvia%20ntp%20consulation.pdf">raadpleging</a> waarin we de SPRK uitleggen dat haar aanpak de Routervrijheid beperkt en niet zal voldoen aan de Europese wetgeving. Helaas heeft de regelgever besloten om bij zijn standpunt te blijven.
  </p>
 
  <p>
  	  ISP's in Letland kunnen nu, met een beroep op technische problemen, mensen het recht ontzeggen om een eigen router of modem te gebruiken. Als zij dat doen moeten zij op hun websites verantwoorden waarom zij Routervrijheid beperken. Desondanks heeft SPRK nog steeds niet de mogelijkheid om deze beweringen van de ISPs te beoordelen en zij zouden een laatste woord hebben over de geclaimde noodzakelijkheden. Naast het belemmeren van consumentenrechten creëert de Letse situatie onnodige frictie voor een functioneel en geharmoniseerd raamwerk op de markt voor eindapparatuur markt. Dit heeft negatieve gevolgen voor Europese fabrikanten en verkopers van routers.
  </p>
  
  <p>
  	Geen enkel ander EU-land heeft tot nu toe dergelijke technologische behoeften geïdentificeerd. Wij moedigen daarom de Letse consumenten aan om de praktijken van de ISPs' in onze <a href="https://survey.fsfe.org/index.php/628449?lang=en">enquête</a> te rapporteren, zodat we deze data kunnen krijgen en onder de aandacht kunnen brengen van BEREC en de Europese Commissie om de rechten van eindgebruikers te verdedigen.
  </p>

  <hr/>  
    <p>Dit jaar viert de FSFE haar twintigste verjaardag. <a href="https://my.fsfe.org/donate?referrer=nl">Steun ons werk voor de komende twintig jaren.</a></p> 
  <hr/>

<h2 id="new-video-about-free-software-values">Nieuwe video over de waarden van Vrije Software</h2>
  <p>
  	  Voor onze 20-jarige verjaardag dit jaar hebben we nu onze nieuwe video uitgebracht over de waarden van softwarevrijheid. U kunt op onze nieuwe zelf gehoste peertube-instantie kijken naar de drie minuten durende video in het <a href="https://media.fsfe.org/w/eh5oAFR9VNwqPzUtBzm8sb">Engels</a> 
	  en in het <a href="https://media.fsfe.org/w/ppsx3FMVyYyDtjxa6f4WX4">Duits</a>. 
	  De video valt onder een Creative Commons BY Share-Alike-licentie, dus voel u vrij om het te delen met anderen of op te nemen in uw websites om Vrije Software uit te leggen aan een breder publiek.
  </p>

  <figure>
      <img src="https://pics.fsfe.org/uploads/medium/158289ca99c36fa2fc73ed51401fdd7d.png"/>
  </figure>
  
  <p>
	  U kunt zich ook abonneren op <a href="https://media.fsfe.org/">onze nieuwe peertube-instantie</a>, zodat u onze komende video's niet hoeft te missen.
  </p>

<h2 id="public-money-public-code-now-in-japanese">Publiek Geld? Publieke Code! Nu in het Japans</h2>

  <p>
  	  Code die betaald is door de mensen moet beschikbaar zijn voor de mensen! Deze 
	  eis wordt gesteld in vele talen en nu ook in het <a href="https://publiccode.eu/ja/">Japans</a>. FSFE's PMPC-initiatief wordt steeds populairder. De website en de video zijn nu ook in het Japans vertaald. <a href="https://media.fsfe.org/w/oiUmbjjiQKudwpWouPXEy1">De 
	  video</a> werd gemaakt door hetzelfde team dat de eerder genoemde nieuwe video over de kernwaarden van softwarevrijheid heeft geproduceerd.
  </p>

  <p>
  	Nu met de Japanse vertalingen is de "Publiek Geld? Publieke Code!"-video beschikbaar in tien talen: Nederlands, Engels, 
	Frans, Duits, Italiaans, Portugees, Russisch, Spaans, Zweeds en Japans.
  </p>

<h2 id="upcoming-events">Komende evenementen</h2>

<ul>
  <li>
  	  Op 10 december (tijdstip zal nog worden aangekondigd) zal FSFE's projectmanager Lina Ceballos deelnemen aan de <a href="https://www.gnuhealthcon.org/2021/">GNUHealthCon2021</a>. Lina zal een blik werpen op de rol die Vrije Software speelde in 
	  de laatste crisis en hoe het kan helpen om toekomstige crisissen te overwinnen, door 
	  door te wijzen op het principe van "Publiek geld? Publieke Code! en 
	  de rol die regeringen, publieke lichamen en andere overheden hierin hebben". Meer informatie volgt binnenkort op onze website.
  </li>
  <li>
  	  Op maandag 13 december om 19.00 uur (CEST) vindt de maandelijkse ontmoeting van de 
	  <a href="https://wiki.fsfe.org/LocalGroups/Bonn">FSFE Bonn
	  Fellowship</a> plaats. De FSFE-gemeenschapsontmoetingen in Bonn 
	  zijn regelmatige bijeenkomsten die plaatsvinden op elke tweede 
	  maandag van de maand voor supporters van de FSFE of in het algemeen 
	  mensen die geïnteresseerd zijn in Vrije Software.
  </li>
  <li>
  	  Op maandag 13 december om 18:00 uur (CET) zal FSFE's projectmanager Lina Ceballos gastvrouw zijn van het lanceringsevenement van onze recent in het Spaans vertaalde "Publiek geld? Publieke Code!"-brochure. Wij zullen discussiëren over de huidige situatie en toekomstige uitdagingen 
	  voor softwarevrijheid in Spanje. We zullen rekenen op de deelname van onder andere Pica Pica HackLab, GNUHealth en KDE. Dit 
	  evenement zal in het Spaans gehouden worden. Meer informatie zal binnenkort te vinden zijn op onze website.
  </li>
</ul>
  
<h2 id="past-events">Vorige evenementen</h2>

  <figure>
      <img src="https://pics.fsfe.org/uploads/medium/869c139132388ad63d5d6b191454b874.png"/>
        <figcaption>
		  De FSFE organiseerde op 6 november de <a href="/news/2021/news-20211008-01.html">Legal 
		  Education Day</a>. Onder de sprekers bevonden zich, van links naar rechts: Lina Ceballos, Gabriel 
		  Ku, Lucas Lasota en Niharika Singhal.
	  </figcaption>
  </figure>

<ul>
  <li>
  	  Op 20 oktober organiseerde FSFE Nederland haar <a href="https://wiki.fsfe.org/Events/Netherlands/2021-10-20">online 
	  ontmoeting</a>. In het kader van de vorming van een nieuwe Nederlandse regering
	  besprak het FSFE Nederland-team manieren om de "Publiek Geld? Publieke Code!"-eis te promoten. Daarna volgde een discussie over andere actuele onderwerpen, waaronder het nieuws dat België aan haar burgers een digitale portemonnee aanbiedt.
  </li>
  <li>
	  Op 20 oktober organiseerde Lucas Lasota, FSFE's juridische vice-coördinator, 
	  op de Humboldt Universiteit te Berlijn een <a href="https://box.hu-berlin.de/f/ebbcc214ceeb4b2e978c/">winter 
	  seminar over software-recht</a>, inclusief elementen van softwarelicenties, auteursrecht en contractrecht.
  </li>
  <li>
	  Op 28 oktober hield de Berlijnse Fellowship-groep haar reguliere <a href="https://wiki.fsfe.org/Events/Berlin/2021-10-28">ontmoeting</a> 
	  (online).
  </li>
  <li>
  	  Op 6 november organiseerde de FSFE de <a href="/news/2021/news-20211008-01.html">Legal 
	  Education Day</a>. Er was een sessie over de basisprincipes van 
	  auteursrecht en een inleiding tot het concept van copyleft. 
	  Daarna volgden nuttige onderwerpen voor softwareontwikkelaars, zoals licentie-compatibiliteit, handelsmerken en containers. Het is ons doel om 
	  Vrije Software-ontwikkelaars te helpen bij het begrijpen van deze juridische onderwerpen, zodat 
	  hun softwareprojecten hun volledige potentieel kunnen bereiken.
	  </li>
  <li>
  	  Op 12 en 13 november nam de FSFE deel aan de SFSCon door een duurzaamheidstrack te organiseren en drie lezingen te leveren. Programmamanager Erik Albers definieerde <a href="https://www.sfscon.it/talks/4-directives-for-a-sustainable-digital-society/">vier principes voor een duurzame digitale samenleving</a>; programmamanager Max Mehl presenteerde REUSE als de <a href="https://www.sfscon.it/talks/reuse/">gouden standaard voor Vrije Software-licenties</a>; projectmanager Lucas Lasota demonstreerde onze inspanningen met betrekking tot het <a href="https://www.sfscon.it/talks/protecting-router-freedom-within-the-eu-reform-of-telecom-law/">beschermen van Routervrijheid binnen de EU-hervorming van de telecomwet</a>; en beleidsadviseur Alexander Sander presenteerde <a href="https://www.sfscon.it/talks/public-money-public-code-during-corona/">"Publiek Geld? Publieke Code!" tijdens Corona</a>. Daarnaast hadden we een werkgroep telefoonflitsen. Meer daarover in onze volgende publicaties.
  </li>
</ul>

<h2 id="get-active">Word actief</h2>
  <p>
  	  Help ons de nieuwe video over de kernwaarden van Vrije 
	  Software in meer talen te vertalen, zoals we ook deden met de "Publiek Geld? Publieke Code!"-video. De kosten van een professionele 
	  vertaling zijn ongeveer 850 euro, inclusief het bewerken van het script, een 
	  externe professionele spreker en mogelijke studiokosten.
  </p>
  
  <p>
  	We willen onze nieuwe video in vele andere talen aanbieden om 
	mensen te helpen begrijpen waarom het belangrijk is voor de samenleving dat software 
	de vrijheid geeft om het te gebruiken, te bestuderen, te delen en te verbeteren. Deze 
	eis gaat ons als technologiegebruikers allemaal aan, ongeacht de 
	taal we spreken. U kunt onze vertaalinspanning en ons andere werk voor Vrije Software steunen door <a href="https://my.fsfe.org/donate?">een supporter te worden</a>.
  </p>

<h2 id="contribute-to-our-newsletter">Draag bij aan onze nieuwsbrief</h2>
  <p>
    Als u uw ideeën, foto's of nieuws wilt delen, stuur ze dan 
    naar ons. Het adres is, zoals altijd, <email>newsletter@fsfe.org</email>. 
    We kijken er naar uit om van u te horen! Als u ook 
    ons en ons werk steunen, word dan lid van onze gemeenschap en steun ons met een 
    donatie of een <a href="https://my.fsfe.org/donate?referrer=newsletter">maandelijkse 
    bijdrage</a>. Met dank aan onze gemeenschap en alle vrijwilligers, 
    supporters en donoren die ons werk mogelijk maken. En met dank aan 
    onze vertalers, die u in staat stellen om deze nieuwsbrief in uw moedertaal te lezen.
  </p>
  
  <p>Uw eindredacteur, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2021-11-16" />
  </date>
  <followup>donate</followup>
  <tags>
      <tag key="front-page"/>
      <tag key="newsletter">Nieuwsbrief</tag>
  </tags>
  <discussion href="https://community.fsfe.org/t/757"/>
   <image url="https://pics.fsfe.org/uploads/medium/869c139132388ad63d5d6b191454b874.png"/>  
<translator>André Ockers</translator>
   </html>
