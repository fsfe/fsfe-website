<?xml version="1.0" encoding="UTF-8" ?>

<html newsdate="2011-04-20">
  <head>
	  <title>Missione possibile: la FSFE ha bisogno del tuo aiuto per fare progressi con la campagna PDFreaders!</title>
  </head>
  <body>
  
  <h1>Missione possibile: la FSFE ha bisogno del tuo aiuto per fare progressi con la campagna PDFreaders!</h1>

<p newsteaser="yes">La FSFE chiama i sostenitori del Software Libero a partecipare 
alla <a href="/campaigns/pdfreaders/pdfreaders.html">campagna PDFreaders</a> in 
corso per ricordare alle istituzioni pubbliche di rimuovere la pubblicità a lettori 
PDF proprietari dai loro siti web.</p>

<p>La campagna PDFreaders è stata lanciata nel novembre 2010 per porre fine alla 
pubblicità a software proprietario sui siti web delle istituzioni pubbliche. Grazie 
allo sforzo dei nostri Fellow e di altri attivisti del Software Libero, la prima 
fase della campagna è stata implementata con successo: abbiamo scoperto e <a
href="/campaigns/pdfreaders/letter.html">contattato</a> oltre 2000 enti pubblici 
di tutta Europa e d'oltremare.</p>


<p>Ad oggi, il 17 percento delle istituzioni pubbliche contattate ha già 
risposto e ha rimosso la pubblicità a lettori PDF non liberi dai loro siti web. 
Gli attuali progressi della campagna possono essere consultati sulla <a
href="/campaigns/pdfreaders/buglist.html">buglist della FSFE</a>. Tuttavia, poiché 
molte delle istituzioni contattate non hanno ancora risposto, vogliamo ricordare loro 
la lettera che abbiamo spedito e chiedere una risposta.</p>

<p>Per partecipare, segui le <a
href="/campaigns/pdfreaders/follow-up.html">azioni riportate nella nostra guida 
follow-up</a>. In breve:</p>

<ul>

<li>dai un'occhiata <a href="/campaigns/pdfreaders/buglist.html">alle
organizzazioni</a> nel tuo paese che non hanno ancora risposto,</li>

<li>contattale e ricorda loro la lettera della FSFE sulla inammissibilità 
della pubblicità a software proprietario da parte delle istituzioni pubbliche,</li>

<li>chiedi loro di rimuovere la pubblicità a software proprietario dai loro
siti web poiché è in violazione del principio di neutralità degli enti pubblici.</li>

</ul>

<p>Se scopri il sito web di una istituzione pubblica che pubblicizza software non 
libero e non è nella nostra lista, sei incoraggiato a contattarli usando una versione 
modificata della <a href="/campaigns/pdfreaders/letter.html">nostra 
lettera</a>. Se hai ulteriori domande, non esitare a contattarci all'indirizzo 
pdfreaders@lists.fsfe.org.</p>


  </body>
  <tags>
    <tag>front-page</tag>
    <tag>pdfreaders</tag>
  </tags>

<translator>Massimo Barbieri</translator>
</html>
<!--
Local Variables: ***
mode: xml ***
End: ***
-->
