<?xml version="1.0" encoding="UTF-8"?>
    <html newsdate="2020-04-15">
      <version>1</version>

    <head>
        <title>Vrije Software Juridische en licentiewerkgroep 2020 afgelast vanwege de COVID-19-uitbraak</title>
      </head>
      
    <body>

    <h1>Vrije Software Juridische en licentiewerkgroep 2020 afgelast vanwege de COVID-19-uitbraak</h1>

    <p>FSFE's Vrije Software Juridische en licentiewerkgroep is dit jaar afgelast. De FSFE bedankt iedereen die heeft bijgedragen en kijkt ernaar uit om het evenement volgend jaar te organiseren.</p> 

    <p>Door de uitbraak van COVID-19 die de wereld op dit moment in zijn greep heeft moest de FSFE begin maart de moeilijke beslissing nemen om onze komende Vrije Software Juridische en licentiewerkgroep 2020 (de "werkgroep") af te lasten. De werkgroep is een jaarlijkse conferentie die ieder jaar sinds 2008 voor FSFE's <a href="/activities/ftf/ln.en.html">juridische netwerk</a> bijeenkwam en als ontmoetingsplaats dient voor de juridische FOSS-experts om kwesties en beste praktijken rond Vrije Softwarelicenties te bespreken. Dit jaar zou de werkgroep van 15 tot 17 april in Barcelona (Spanje) bij elkaar komen.</p> 

                    <figure> 
                            <img src="/picturebase/miscellaneous/202004-empty-conference-room-800px.jpg" alt="Een lege conferentieruimte" />
                    </figure>


    <p>Voor de werkgroep van dit jaar stonden vele spannende sessies op het programma, waaronder discussies over de technologische relevantie van copyleft-licenties, over de uitdagingen waar Vrije Software met machinaal leren en big data voor staat, over lopende rechtszaken uit verschillende jurisdicties over software-licenties en vele andere gesprekken en werkgroepen.</p>

    <p>Hoewel we teleurgesteld zijn dat we de werkgroep moeten afzeggen zijn de prioriteiten van de FSFE zowel de gezondheid en veiligheid van de deelnemers en het personeel op onze evenementen alswel de volksgezondheid. Nu we samen geconfronteerd zijn met deze wereldwijde gezondheidscrisis,zal de FSFE zich blijven inzetten om mensen in staat te stellen technologie te controleren, zij het voorlopig zonder fysieke bijeenkomsten.</p>

    <p>Toch zijn we dankbaar voor bedrijven en personen die ervoor gekozen hebben om ons ondanks het aflasten van de werkgroep te blijven steunen. De FSFE waardeert hun steun en vrijgevigheid hogelijk. Daarom willen we onze volgende genereuze financiële supporters, die hun bijdrage aan ons in deze moeilijke tijden hebben gehandhaafd, van harte bedanken: onze "diamante" sponsoren Amazon en Red Hat, onze "saffiere" sponsor Microsoft, onze "topaas" sponsor HP Inc en onze "robijnen" sponsoren Canonical, Ericsson en Toyota.</p>

    <p>Daarnaast willen we ook onze individuele donateurs Andrew Wilson, Pamela Chestek en Alberto Pianon voor hun genereuze steun en bijdragen aan de werkgroep bedanken.</p>

    <p>We onderzoeken op dit moment, in deze moeilijke periode, de mogelijkheden om op afstand kennis te delen binnen onze juridische gemeenschap, met inbegrip van een mogelijk alternatief online evenement. Intussen kijkt de FSFE er ook naar uit om in 2021 en de komende jaren, onder betere omstandigheden, opnieuw een mooie werkgroep te kunnen organiseren.</p>

    </body>

    <image url="https://fsfe.org/picturebase/miscellaneous/202004-empty-conference-room-800px.jpg" />

    <tags>
      <tag key="front-page"/>
      <tag key="event">evenement</tag>
      <tag key="legal">juridisch</tag>
      <tag key="corona">Corona</tag>
    </tags>
<translator>André Ockers</translator>
    </html>

