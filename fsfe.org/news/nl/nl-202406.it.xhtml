<?xml version="1.0" encoding="utf-8"?>
<html newsdate="2024-06-04" type="newsletter">
<version>1</version>

<head>
  <title>Elezioni UE +++ DMA &amp; Apple +++ Strumento REUSE</title>
</head>

<body>

<h1>Elezioni UE +++ DMA &amp; Apple +++ Strumento REUSE</h1>

<p>
In questo numero, spieghiamo i nostri progetti per fare un film con la 
storia di Ada &amp; Zangemann e chiediamo il tuo sostegno. È stata 
rilasciata una nuova versione di REUSE. Leggi l'opinione della FSFE alla 
Commissione Europea sulla nuova strategia di Apple per rispettare il DMA 
e il suo impatto sul Software Libero.
</p>

<figure>
	<img src="https://pics.fsfe.org/uploads/medium/3f/21/24d04ba4d35dfa3e42d79e36909d.png" alt="Immagine che mostra un collage di illustrazioni: Ada, il logo del software REUSE e un'illustrazione di un municipio"/>
</figure>

<div class="toc">
  <p>Indice</p>
	<ul id="toc">
		<li><a href="#quote-of-the-month"><strong>Citazione del mese</strong></a></li>
		<li><a href="#take-action"><strong>Agisci! Parla ai tuoi politici, come ha fatto il nostro coordinatore dei Paesi Bassi</strong></a></li>
		<li><a href="#reuse"><strong>REUSE v.3.1.0a1</strong></a></li>
		<li><a href="#interoperability-apple"><strong>L'approccio di Apple al DMA danneggerà il Software Libero</strong></a></li>
		<li><a href="#ada-video"><strong>Ada va in scena: produciamo un film d'animazione!</strong></a></li>
		<li><a href="#stories-community"><strong>Storie dalla nostra comunità</strong></a></li>
                <li><a href="#more-conferences"><strong>E altro ancora: LibreItalia, DORS/CLUC 2024 e conferenze esLibre 2024</strong></a></li>
		<li><a href="#contribute"><strong>Contribuisci alla nostra newsletter</strong></a></li>
	</ul>
</div>
	
<h3 id="quote-of-the-month">Citazione del mese</h3>
<blockquote>
	<p>«Calze. Voglio le calze. Amo le calze Software Libero. E se ne avete, altre ancora».</p>
	<cite>Assistente della FSFE al FOSDEM 2024</cite>
</blockquote>


<h3 id="take-action">Agisci! Parla ai tuoi politici, come ha fatto il nostro coordinatore dei Paesi Bassi</h3> 

<p>
Tra una manciata di giorni, i cittadini europei sceglieranno i loro 
prossimi rappresentanti al Parlamento Europeo. <a href="/activities/publiccode/get-active.html">Attivati</a> per 
assicurarti che la libertà del software sia parte del più ampio 
dibattito politico!
</p> 

<p>Il coordinatore della FSFE dei Paesi Bassi <a href="/news/2024/news-20240530-01.html">ha aggiunto la propria opinione 
a favore del Software Libero nel dibatitto sulla città digitale ad 
Amsterdam</a>. Ora è la tua occasione per evidenziare l'importanza del 
Software Libero in vista delle imminenti elezioni europee del prossimo 
fine settimana.</p> 

<figure>
  <peertube url="https://media.fsfe.org/w/bfXqXqTZwipM9zbubjbDHV"/>
  <figcaption>Il coordinatore dei Paesi Bassi chiede (in olandese): "Penso che in 
  marzo sia successo qualcosa di bello ad Amsterdam: è stata adottata la 
  proposta "Amsterdam Digital Independent" (o "autonomo"). Mi chiedevo: 
  in questa proposta si parla di Open Source per promuovere l'autonomia, 
  ma anche per promuovere la trasparenza. Vorrei dire che questo si 
  allinea con i punti del NSC. Che cosa farete in Europa per portare 
  questo avanti e per sostenere i governi e i comuni nel fare veramente 
  progressi con il Software Libero e Open Source?"
  </figcaption>
</figure>

<h3 id="reuse">REUSE v.3.1.0a1</h3>

<p>La versione v3.1.0a1 dello strumento REUSE è stata appena rilasciata! Si 
tratta di una versione alfa che include la nuova funzionalità REUSE.toml 
che rimpiazza
.reuse/dep5 (che è stato dichiarato deprecato). Lo scopo principale di 
REUSE.toml è di risolvere gli scenari .reuse/dep5 come descritto in <a href="https://codeberg.org/fsfe/reuse-tool/issues/779">https://codeberg.org/fsfe/reuse-tool/issues/779</a>: 
se un file ha un'intestazione che è anche riportata in .reuse/dep5, e 
l'informazione sulla licenza delle due sorgenti non combacia, quale 
licenza si applica?</p>

<p>
In tre passaggi, il software REUSE affronta un problema fondamentale con 
le licenze del Software Libero alla fonte: sotto quale licenza è un file 
e chi possiede il copyright? Il progetto REUSE consiste in una serie di 
prassi ottimali e in uno strumento che rende facile e semplice 
aggiungere queste informazioni di carattere legale ad ogni singolo file 
di un progetto.
</p>

<p>Stiamo lavorando per il rilascio a breve della <a href="https://reuse.software/spec-3.2/">versione 3.2</a> di questo strumento, 
e quindi continua a seguirci!</p>
 
<h3 id="interoperability-apple">L'approccio di Apple al DMA danneggerà il Software Libero</h3> 

<p>La FSFE continua a lavorare per l'implementazione del regolamento sui 
mercati digitali (DMA, Digital Markets 
Act), monitorando le strategie adottate dalle varie aziende coinvolte
(i gatekeeper) e il loro impatto sul Software Libero. Abbiamo sottoposto <a href="https://download.fsfe.org/device-neutrality/202404-FSFE-apple-report-EC.pdf">una 
esaustiva posizione della parte interessata</a> alla Commissione Europea 
su come Apple non può essere conforme al DMA e su come la loro strategia 
rinforzerà la loro posizione anticompetitiva. Il nostro resoconto indica 
che:
</p>
<ul><li>
Apple non dovrebbe limitare le aziende e gli utenti finali nella propria 
libertà software sovrastimando le argomentazioni di integrità e 
sicurezza dei dispositivi.
</li>
<li>Apple 
non dovrebbe essere discriminatoria verso il Software Libero.</li>
<li>
Ad Apple non dovrebbe essere permesso di imporre la cifratura DRM per la 
distribuzione delle app che riguardano il Software Libero.
</li>
<li>
Ad Apple non dovrebbe essere permesso di imporre arbitrariamente moduli 
di richiesta per l'interoperabilità, ma l'interoperabilità dovrebbe 
essere concessa automaticamente ed in modo efficace.
</li>
</ul>

<p>
Questo studio ha ricevuto contributi sostanziali da esperti e altre 
organizzazioni tra cui F-Droid, Onion Browser e AppFair.
</p>

<figure>
	<img src="https://pics.fsfe.org/uploads/original/6a/92/2e2ca130f208449ebfd0dbed4a6c.png" alt="Image showing one of FSFE staffers participating sitting with a laptop and talking to a microphone on the table"/>
		<figcaption>La FSFE al workshop sulla conformità al DMA per Apple</figcaption>
</figure>

<p>
Questa relazione conclude che, mentre il DMA mira a promuovere la 
contendibilità e l'equità, i cambiamenti proposti da Apple possono 
rafforzare il suo comportamento monopolistico limitando la libertà del 
software, rafforzando la dipendenza degli sviluppatori e degli utenti 
dai propri servizi e dai propri prodotti e aumentando i costi di 
passaggio.
</p>

<p>
La relazione stabilisce anche come l'integrità dei sistemi operativi non 
deve essere utilizzata per imporre in modo sommario restrizioni agli app 
store di terze parti.
</p>


<h3 id="ada-video">Ada va in scena: produciamo un film d'animazione!</h3>

<p>Il libro illustrato "Ada &amp; Zangemann – Una fiaba che parla di 
software, skateboard e gelato al lampone" è già arrivato nelle case e 
nelle biblioteche di tutto il mondo. Ora abbiamo bisogno del tuo aiuto 
per raggiungere ancor più ragazzi! <a href="/news/2024/news-20240515-01.html">Aiutaci a realizzare un film di 
animazione tratto da questa storia</a> e continuare a fare letture per 
suscitare l'interesse di un maggior numero di ragazzi verso la 
programmazione e la sperimentazione!</p>
 
 
<h3 id="stories-community">Storie dalla nostra comunità</h3>
 
<p>Il 25 e il 26 maggio ha avuto luogo il RoboCup France Junior a Bordeaux. 
Bambini dell'asilo e della scuola primaria hanno presentato i loro 
robot, mentre gli adolescenti e i giovani hanno partecipato a varie 
competizioni, dal calcio al salvataggio. Domenica 26 maggio, Théo (15 
anni) ed Émilie (12 anni), due giovani sostenitori Francesi, hanno 
riadattato alcuni dei propri banchetti nei club locali sui robot (CDSR) 
nel primo stand FSFE! Hanno condiviso con orgoglio gli adesivi della 
FSFE e hanno presentato il libro per bambini Ada &amp; Zangemann.</p>

<p>Sempre in Francia, in questo caso a Lione, il volontario della FSFE 
Vincent Lequertier ha partecipato ai Giorni del Software Libero (JDLL è 
il suo acronimo in francese) con due letture del libro illustrato "Ada 
&amp; Zangemann: Un conte sur les logiciels, le skateboard et la glace à 
la framboise".</p>

<p>E nei Paesi Bassi, André Ockers, volontario e vice coordinatore del team 
olandese della FSFE, ha presentato (in inglese) la Free Software 
Foundation Europe al WikiconNL 2024, la conferenza annuale su Wikipedia, 
Wikimedia, il patrimonio digitale e l'accesso gratuito alle informazioni 
in un mondo in evoluzione.</p>

<p>
Non dimenticarti di guardare il <a href="https://planet.fsfe.org/">planet.fsfe.org</a>; il nostro 
aggregatore di blog ha diversi articoli che potrebbero interessarti!
</p>


<h3 id="more-conferences">E altro ancora: LibreItalia, DORS/CLUC 2024 e conferenze esLibre 2024</h3>

<p>All'inizio di maggio, abbiamo preso parte alla conferenza LibreItalia. È 
stata una grande occasione per incontrare e parlare con la comunità 
italiana del Software Libero. Abbiamo avuto la possibilità di parlare di 
"Denaro pubblico? Codice pubblico!" e di coinvolgere un pubblico più 
giovane grazie alla storia di Ada e Zangemann!</p>

<p>Un poco più tardi nello scorso mese, abbiamo partecipato a DORS/CLUC, 
una conferenza a Zagabria, con due interventi, uno su "Fare IA veramente 
aperta: lo scenario attuale del Software Libero e le licenze IA" e un 
altro su "Quando i nostri router non sono liberi: le sfide per 
un'Internet aperta e neutra".</p> 
<p>Infine, siamo andati a Valencia per partecipare ad esLibre 2024. Abbiamo 
presentato il concorso YH4F, parlato di CRA (Cyber Resilience Act, legge 
sulla resilienza della sicurezza informatica), PLD (Product Liability 
Directive, direttiva sulla responsabilità del prodotto) e responsabilità 
in Europa e spiegato perché il Software Libero è importante per la 
nostra società!</p> 

<p>
I nostri interventi ad esLibre e DORS/CLUC sono stati registrati e li 
caricheremo nei nostri canali usuali non appena saranno disponibili!
</p>

<figure>
	<img src="https://pics.fsfe.org/uploads/medium/22/33/416769c56617d2e3dc856f085944.png" alt="Collage di 4 immagini che mostrano diverse membri dello staff della FSFE che presentano a DORS/CLUC ed esLibre"/>
</figure>


<h3 id="contribute">Contribuisci alla nostra newsletter</h3>
<p>Ci piacerebbe sapere cosa pensi! Se hai idee, immagini, o novità da 
condividere, inviale a newsletter@fsfe.org. Puoi anche <a href="/donate/donate.html">sostenerci</a>, <a href="/contribute/contribute.html">contribuire al nostro lavoro</a>, o <a href="/about/groups.html">
unirti alla nostra comunità</a>. Vorremmo anche ringraziare la nostra 
comunità e tutti i volontari, sostenitori e donatori che rendono 
possibile il nostro lavoro, con una menzione speciale ai nostri 
traduttori, che ti permettono di leggere questa newsletter anche nella 
tua lingua.
</p>
<p>Un saluto da chi ti scrive,<br/>
Ana
</p>

</body>

<sidebar promo="about-fsfe"/>
<date>
<original content="2024-05-08"/>
</date>
<followup>donate</followup>

<tags>
    <tag key="newsletter">Newsletter</tag>
    <tag key="front-page"/>
    <tag key="pmpc">Denaro pubblico? Codice pubblico!</tag>
    <tag key="elections">Elezioni UE</tag>
    <tag key="legal">Legale</tag>
    <tag key="ada-zangemann">Ada e Zangemann</tag>
    <tag key="fr">Francia</tag>
    <tag key="es">Spagna</tag>
    <tag key="nl">Paesi Bassi</tag>
    <tag key="hr">Croazia</tag>
    <tag key="event">Evento</tag>
    <tag key="dma">Regolamento sui mercati digitali</tag>

    <tag key="highlights"/>
</tags>

<image url="https://pics.fsfe.org/uploads/medium/3f/21/24d04ba4d35dfa3e42d79e36909d.png" alt="Immagine che mostra un collage di illustrazioni: Ada, il logo del software REUSE e un'illustrazione di un municipio"/>

</html>
