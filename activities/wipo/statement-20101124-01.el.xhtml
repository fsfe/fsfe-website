<?xml version="1.0" encoding="UTF-8" ?>

<html>
  <version>1</version>

  <head>
    <meta name="author-name-1" content="Karsten Gerloff"/>
<meta name="author-link-1" content="/about/people/gerloff/gerloff.html"/>
<meta name="publication-date" content="2010-11-24"/>
<title>FSFE - Δήλωση στο πρόγραμμα για την "IP and competition policy" 
στην CDIP/6 του WIPO</title>
  </head>

 <body>

 <p id="category">
 <a href="/activities/un/">Ηνωμένα Έθνη</a> / <a href="/activities/wipo/">WIPO</a>
 </p>
    
<h1>Δήλωση στο πρόγραμμα για την "IP and competition policy" 
στην CDIP/6 του WIPO</h1>
<h4>Επιτροπή για την Ανάπτυξη και την Πνευματική Ιδιοκτησία: 
<a href="http://www.wipo.int/meetings/en/details.jsp?meeting_id=19688">Έκτη 
Σύνοδος</a>, Γενεύη, 22-26 Νοεμβρίου 2010. </h4>

<p id="introduction">Περίληψη: Η πολιτική για τον ανταγωνισμό είναι κρίσιμη
για τη διατήρηση ανοιχτών και ανταγωνιστικών αγορών. Κάθε πρόγραμμα σε αυτό
το πεδίο θα πρέπει να λάβει υπόψη τις απόψεις των χρηστών και των
καταναλωτών.</p>

<h2>Παρέμβαση από το Ευρωπαϊκό Ίδρυμα Ελεύθερου Λογισμικού (FSFE)</h2>

<p>Σας ευχαριστώ, κ. Πρόεδρε.</p>
<p>Καθώς αυτή είναι η πρώτη φορά που παίρνουμε τον λόγο, θα θέλαμε να σας 
συγχαρούμε για την ικανή διεύθυνση αυτής της πολύ σημαντικής συνάντησης.</p>

<p>Το Ευρωπαϊκό Ίδρυμα Ελεύθερου Λογισμικού θα ήθελε με συντομία να κάνει
κάποιες παρατηρήσεις στο πρόγραμμα για την "IP and competition policy". 
Εκτιμούμε τις προσπάθειες που καταβάλλει ο WIPO για να διερευνήσει αυτό
το πολύ σπουδαίο θέμα και βλέπει με ικανοποίηση την πρόοδο του προγράμματος.
Η πολιτική για τον ανταγωνισμό είναι κρίσιμη για τη διατήρηση ανοιχτών και 
ανταγωνιστικών αγορών και παρέχει ένα σημαντικό στοιχείο εξισορρόπησης στην
αποκλειστικότητα που φέρνουν τα πνευματικά δικαιώματα και τα διπλώματα
ευρεσιτεχνίας. Θεωρούμε ότι αυτό είναι ένα πολύτιμο πρόγραμμα για τη
διερεύνηση της περίπλοκης σχέσης ανάμεσα στα πνευματικά δικαιώματα, στα
διπλώματα ευρεσιτεχνίας και στις πολιτικές για τον ανταγωνισμό.</p>

<p>Όσον αφορά εργασία του παρελθόντος για αυτό το πρόγραμμα, έχουμε
σημειώσει ιδιαίτερα το σεμινάριο που διοργάνωσε ο WIPO στο πλαίσιο
αυτού του προγράμματος στις 25 Οκτωβρίου εδώ στη Γενέυη, με τίτλο
"Enforcing Antitrust Law with Reference to Intellectual Property
Assets: New Developments and Perspectives".</p>

<p>Η ατζέντα του σεμιναρίου περιελάμβανε τη σύνοδο για τις θεσμικές 
απόψεις και εκείνη για τις επιχειρηματικές απόψεις. Κατά την 
επισκόπηση της ατζέντας, με έκπληξη διαπιστώσαμε ότι η εκδήλωση δεν
περιελάμβανε τις προοπτικές για το τρίτο σύνολο των ενδιαφερομένων
στην πολιτική για τον ανταγωνισμό: τους χρήστες και τους καταναλωτές.</p>

<p>Την άποψη της βιομηχανίας εκπροσώπησαν οι Microsoft, Boehringer
Ingelheim, Philips και Qualcomm. Μιλώντας όπως πάντα με υπόβαθρο το 
λογισμικό, θα σημειώναμε ότι η Microsoft συγκεκριμένα έχει καταδικαστεί
για αντι-ανταγωνιστικές πρακτικές σε υποθέσεις υψηλού επιπέδου στις
Ηνωμένες Πολιτείες και στην Ευρώπη. Ενώ αυτό οπωσδήποτε θα παρείχε 
στην εταιρία κάποια εμπειρία στο αντικείμενο, φαίνεται ανάρμοστη
η τοποθέτησή τους ως η μόνη πηγή για τις επιπλοκές της πολιτικής
για τον ανταγωνισμό στην αγορά του λογισμικού. Αυτό έρχεται σε ευθεία
σύγκρουση με τη Σύσταση 23 της Αναπτυξιακής Ατζέντας, η οποία απευθύνει
πρόσκληση για την προώθηση πολιτικών αδειοδότησης υπέρ του ανταγωνισμού. 
Θα ευχόμασταν ένα ευρύτερο σύνολο απόψεων να είχε ληφθεί υπόψη 
στη διοργάνωση του σεμιναρίου.</p>

<p>Θα ενθαρρύναμε τα κράτη μέλη να στραφούν στη Γραμματεία για τις
διασφαλίσεις ότι το πρόγραμμα ως σύνολο πράγματι λαμβάνει υπόψη τις
απόψεις των χρηστών και των καταναλωτών. Επίσης ελπίζουμε ότι οι
ενδιαφερόμενοι χρήστες και καταναλωτές θα κληθούν να διατυπώσουν τις 
απόψεις τους για το υπόλοιπο του προγράμματος. Το Ευρωπαϊκό Ίδρυμα 
Ελεύθερου Λογισμικού θα χαρεί πολύ να υποστηρίξει τον WIPO με την
παροχή δεδομένων από ειδικούς και να βοηθήσει τον WIPO και τα κράτη
μέλη του να διερευνήσουν αυτό το πολύ σημαντικό θέμα.</p>

<p>Σας ευχαριστώ, κ. Πρόεδρε.

</p>

  </body>

</html>
<!--
Local Variables: ***
mode: xml ***
End: ***
-->
