<?xml version="1.0" encoding="UTF-8"?>
<html newsdate="2023-06-23">
<version>1</version>

<head>
  <title>Il Consiglio esclude soggetti di rilievo per contribuire ad un'Europa interoperabile</title>
</head>

<body>

<h1>Il Consiglio esclude soggetti di rilievo per contribuire ad un'Europa interoperabile</h1>

<p>
L'attuale bozza del Consiglio a riguardo della normativa su un'Europa 
interoperabile sta limitando il Consiglio Europa Interoperabile, 
escludendo parti interessate di rilievo dal contribuire ad un'Europa più 
interoperabile e innovativa. Manca anche una migliore formulazione nelle 
aree di monitoraggio e gestione dei fondi.
</p>

<figure>
     <img src="https://pics.fsfe.org/uploads/medium/67/b6/6254c3286c9ade71e1b1d6b3868c.jpg" 
       alt="Edificio UE con le bandiere dei diversi paesi dell'UE"/>
       </figure>

<p>La normativa su un'Europa interoperabile mira a migliorare i servizi 
pubblici digitali tra i paesi di tutta l'Unione Europea. Questa proposta 
è attualmente in discussione nel Parlamento Europeo e nel Consiglio. 
Attraverso una richiesta Freedom of Information (libertà di 
informazione), la FSFE ha ottenuto l'accesso all'ultimo <a 
href="https://data.consilium.europa.eu/doc/document/ST-8907-2023-INIT/en/pdf">testo 
del compromesso (.pdf) </a>del Consiglio.</p>

<p>Da questa bozza, è chiaro che il Consiglio sta cercando di limitare la 
partecipazione generale al Consiglio Europa Interoperabile ostacolando 
la possibilità di includere esperti e altre parti interessate come 
osservatori a questo consiglio.  Non solo questo va nella direzione 
diametralmente opposta rispetto alla nostra richiesta di una maggiore 
inclusione di diversi parti interessate – <a 
href="/news/2023/news-20230323-02.html">in particolare la comunità 
del Software Libero</a> – ma viene anche minacciata la posizione del 
gruppo esperto sull'interoperabilità dei servizi pubblici europei.</p> 

<p>Questo gruppo esperto consiste esclusivamente di rappresentati di 
autorità pubbliche che nel 2021 <a 
href="https://ec.europa.eu/transparency/expert-groups-register/core/api/front/expertGroupAddtitionalInfo/43164/download.pdf">hanno 
chiesto (.pdf)</a> di lavorare <italic>«a stretto contatto con 
le diverse parti interessate». Alcune di queste sono «partner privati, 
enti locali (es. le regioni e comuni coinvolti), organizzazioni per la 
standardizzazione UE e altre organizzazioni internazionali (OCSE – 
Organizzazione per la cooperazione e lo sviluppo economico, ONU, enti di 
standardizzazione internazionali, ecc.) come anche i rappresentanti dei 
cittadini a seconda del tema da trattare»</italic>. Con la proposta 
attuale, nessuna di queste parti interessate potrebbe essere nemmeno 
invitata ad un incontro del consiglio né essere un osservatore, <a 
href="https://www.europarl.europa.eu/RegData/docs_autres_institutions/commission_europeenne/com/2022/0720/COM_COM(2022)0720_EN.pdf"> 
come invece proposto dalla Commissione Europea (.pdf).</a></p> 

<p>Nemmeno il Parlamento Europeo farebbe parte del Consiglio Europa 
Interoperabile, cosa che il relatore del Parlamento, Ivars Ijabs – membro di 
Renew Europe – ha comprensibilmente cambiato nella <a 
href="https://www.europarl.europa.eu/doceo/document/ITRE-PR-745497_EN.pdf 
.pdf">propria bozza di resoconto (.pdf) suggerendo di dare un posto 
anche all'istituzione</a>. Anche membri del Parlamento Europeo, come 
Jordi Solé per il gruppo Verts/ALE, hanno chiesto l'inclusione delle 
comunità del Software Libero, sostanzialmente in linea con le <a 
href="/news/2023/news-20230323-02.html">nostre richieste.</a>
</p>

<p>
Il Consiglio non è inoltre riuscito a dare una definizione degli 
Standard Aperti, e ha fatto molto poco per migliorare il modo in cui 
verrà effettuato il monitoraggio dopo l'entrata in vigore di questa 
legislazione. Il Consiglio non ha preso atto della necessità di una 
adeguata allocazione di fondi per assistere le amministrazioni pubbliche 
nell'eseguire le attività che scaturiranno da questa legge. È stata 
perlomeno introdotta una definizione di "licenza Open Source" che 
include le quattro libertà [Art. 2 (8b)]. Questo sottolinea il forte 
collegamento tra Software Libero e interoperabilità.
</p>

<p>
Dal momento che il Parlamento Europeo delibererà sulla propria bozza a 
riguardo della normativa su un'Europa interoperabile, esortiamo i 
legislatori UE ad affrontare questa questione migliorando la proposta 
della Commissione, per assicurarsi una struttura amministrativa robusta 
e inclusiva nella quale diverse parti interessante, inclusa la comunità 
del Software Libero, possano far parte del Consiglio Europa 
Interoperabile. Per andare avanti, sono anche strettamente necessari un 
adeguato flusso di lavoro e valutazione del monitoraggio insieme ad un 
budget dedicato. In questo momento l'Europa ha la possibilità di 
spianare la strada per una legislazione che permetta un'amministrazione 
transfrontaliera efficiente e innovativa, riconoscendo il ruolo 
fondamentale svolto dal Software Libero e dalla sua comunità 
nell'interoperabilità.
</p> 

</body>
	
<tags>
	 <tag key="front-page"/>
	 <tag key="european-parliament">Parlamento Europeo</tag>
	 <tag key="policy">Politiche pubbliche europee</tag>
	 <tag key="european-union">Unione Europea</tag>
	</tags>


<discussion href="https://community.fsfe.org/t/1043"/>  
<image url="https://pics.fsfe.org/uploads/medium/67/b6/6254c3286c9ade71e1b1d6b3868c.jpg" 
       alt="Edificio UE con le bandiere dei diversi paesi dell'UE"/>

<translator>Marco Ciampa e Luca Bonissi</translator>
</html>

 
           
