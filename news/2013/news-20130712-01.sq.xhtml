<?xml version="1.0" encoding="UTF-8"?>
<html newsdate="2013-07-12">
  <head>
    <title>Rrjedhje e re informacioni nga Snowden: Depozitimi i të dhënave tuaja te Microsoft-i është veprim i pakujdesshëm</title>
  </head>
  
  <body>
    <h1>Rrjedhje e re informacioni nga Snowden: Depozitimi i të dhënave tuaja te Microsoft-i është veprim i pakujdesshëm</h1>

    <p newsteaser="yes">Në një <a
      href="http://www.guardian.co.uk/world/2013/jul/11/microsoft-nsa-collaboration-user-data/">artikull
      të botuar sot, The Guardian</a> përshkruan se si Microsoft-i po 
    bashkëpunon aktivisht me NSA-në.  Sipas artikullit, Microsoft-i 
    po e furnizon NSA-në me akses të gjerë te komunikimet e cilitdo 
    që përdor shërbimet e kompanisë:</p>

    <ul>
      <li>Microsoft-i i jep NSA-së hyrje te email-et e koduar në Hotmail, Live.com dhe Outlook.com, si dhe te mesazhe fjalosjeje në web.</li>
      <li>Microsoft-i i jep NSA-së hyrje të lehtë në shërbimin e vet të depozitimeve, SkyDrive, me 250 milionë përdorues në gjithë botën deri më sot.</li>
      <li>Microsoft-i ia bën të mundur NSA-së të monitorojë thirrje audio dhe video në shërbimin Skype, të cilin e bleu më 2011-n.</li>
    </ul>

    <blockquote><p>"Kjo e bën të qartë që t’i zësh besë Microsoft-it për 
      të dhënat kritike të kompanisë suaj është fill moskokëçarje," thotë 
      Karsten Gerloff, president i Free Software Foundation Europe. "Si 
      në sektorin publik, ashtu edhe në atë privat, ata që përgjigjen për 
      sigurinë dhe mbrojtjen e të dhënave lypset urgjentisht të hidhen në 
      veprim për të mbrojtur organizmat, klientët dhe blerësit e tyre."</p></blockquote>

    <p>Edhe pse është e vështirë ose e pamundur t’i shpëtosh survejimit,
    ka mënyra për të minimizuar rrezikun që të dhëna me spec, të tilla si 
    të dhëna konfidenciale produktesh apo kartela pacientësh, të kapen nga 
    një palë e tretë. Zgjidhjet Software i Lirë për <em>groupware</em>, 
    produkte zyre dhe sisteme operativë janë tërësisht të inspektueshme,
    dhe shpesh me sigurinë e të dhënave një përparësi. Kodimi skaj-më-skaj
    me produkte Software të Lirë, të tillë si <a
      href="http://gnupg.org">GnuPG</a> dhe <a
      href="https://en.wikipedia.org/wiki/Off-the-Record_Messaging">
      shkëmbim mesazhesh <em>off-the-record</em> (OTR)</a> i mbron të dhënat
    gjatë transitit. Produktet që ofrojnë komunikime audio, video dhe fjalosje
    të sigurt, të tillë si <a
      href="https://jitsi.org/">Jitsi</a>, janë të suksesshëm në zëvendësimin 
    e Skype-it.</p>

    <blockquote><p>"Këshillojmë kompanitë dhe krejt organizmat e tjera që 
      dëshirojnë të mbrojnë të dhënat e tyre të përdorin zgjidhje Software 
      i Lirë, t’i depozitojnë të dhënat brenda vetes, kurdo që është e mundur,
      dhe të bashkëpunojnë vetëm me mundësues të cilëve u besojnë në mbrojtjen
      e të dhënave të klientëve të tyre," thotë Gerloff. "Mundësues të tillë
      shpesh përdorin kodim të fuqishëm, dhe minimizojnë sasinë e të dhënave
      që depozitojnë. Përdorimi i mundësuesve më të vegjël, në vend të 
      kompanive globale IT, e bën deri diku me më pak gjasa kapjen e të dhënave
      të klientëve nga rrjeta e NSA-së."</p></blockquote>

    <p>Përdoruesit do të duhej të merrnin aktivisht nën kontroll të dhënat dhe
    komunikimet e tyre. Një mënyrë për ta bërë këtë është të përkrahin zhvilluesit
    e teknologjive Software i Lirë për kodimet, që ata të munden të vazhdojnë të 
    furnizojnë produkte të tillë të rëndësishëm.
    "Tani është kohë e përshtatshme për të bërë një <a
      href="http://g10code.com/gnupg-donation.html">dhurim për sendërtimin 
      Software të Lirë të PGP-së, GNU Privacy Guard (GnuPG)</a>!", shprehet Matthias
    Kirschner, drejtues i sektorit të Ndërgjegjësimit të Publikut në FSFE.</p>


  </body>
  <tags>
    <tag>front-page</tag>
    <tag>Encryption</tag>
    <tag>trust</tag>
    <tag>Microsoft</tag>
  </tags>
  <timestamp></timestamp>
</html>
<!--
Local Variables: ***
mode: xml ***
End: ***
-->
