<?xml version="1.0" encoding="UTF-8"?>

<html>
  <head>
    <title>FSFE -  FSFE appoggia la nuova indagine antitrust contro Microsoft</title>
  </head>

  <body>
    <h1>FSFE appoggia la nuova indagine antitrust contro Microsoft</h1>

<p>"Microsoft dovrebbe essere tenuta ad implementare gli standard liberi e aperti
del settore in modo trasparente, completo e fedele," è il messaggio di una
lettera della Free Software Foundation Europe (FSFE) al Commissario Europeo
per la Concorrenza Neelie Kroes. Per aiutare a raggiungere questo obiettivo, FSFE
ha offerto il proprio sostegno per un'eventuale indagine antitrust che si baserebbe
sul reclamo presentato da Opera Software contro Microsoft. Il reclamo era dovuto
al comportamento anticompetitivo di Microsoft nel mercato dei browser web.</p>

<p>"Sebbene Opera Software non produca Software Libero, condividiamo ampiamente
il loro giudizio e le loro preoccupazioni a proposito dell'attuale situazione nel
mercato dei browser per Internet", scrive il presidente di FSFE Georg Greve nella
lettera e prosegue: "Alcuni dei browser di maggiore successo in questo mercato
sono Software Libero o contengono numerose parti di Software Libero. Tra questi,
Mozilla Firefox e Konqueror, un browser realizzato da KDE. Questi prodotti sono
altamente innovativi e sono riconosciuti da tutti come più sicuri dell'applicazione
dominante. Essi implementano in modo fedele i principali Standard Aperti internazionali
che si riferiscono alla tecnologia dei browser."</p>

<p>Dunque qual è il problema nel mercato dei browser? FSFE spiega:
"Proprio perché si attengono agli Standard Aperti riconosciuti nel settore
e non sanno implementare i 'dialetti Microsoft' - segreti e non conformi - di questi
standard, essi appaiono spesso limitati se confrontati con
Internet Explorer di Microsoft che si afferma come lo standard chiuso
de facto grazie alla posizione dominante di Internet Explorer. Inoltre, questi browser web
non possono essere integrati a livello hardware nel sistema operativo dominante Windows
come invece fa Internet Explorer."</p>

<p>"Per queste ragioni," conclude Georg Greve "appoggiamo fermamente
le azioni di sostegno che si oppongono alla strategia di Microsoft di 'adottare,
estendere e annientare' gli Standard Aperti multilaterali - una strategia che
Microsoft ha già adottato con successo nel mercato dei Work Group Server
definito dalla decisione della Commissione Europea del 2004. La conformità agli standard di default da parte
di Microsoft è di grande importanza per FSFE, dal momento che stiamo assistendo a molti
tentativi simili da parte di Microsoft di minare anche in altri mercati gli standard pubblici
e internazionali che permettono l'interoperabilità".</p>

<p>La lettera completa è disponibile a questo indirizzo<br />
<br />
<a href="http://fsfeurope.org/documents/20071219-opera-antitrust.pdf"
      title="Letter by the FSFE to European Competition Commissioner Neelie Kroes"
      >http://fsfeurope.org/documents/20071219-opera-antitrust.pdf</a></p>

    <p>Informazioni sulla Free Software Foundation Europe:</p>

    <p class="aboutfsfe">La Free Software Foundation Europe (FSFE) è una organizzazione non
    governativa senza fini di lucro fondata nel 2001, attiva in molti
    paesi europei e impegnata in molte attività a livello globale.
    L'accesso al software determina la possibilità di partecipare a una
    società digitale.  Per assicurare pari opportunità di partecipazione
    nell'era dell'informazione e libertà di concorrenza, la Free
    Software Foundation Europe (FSFE) promuove il Software Libero, che
    garantisce le libertà di uso, studio modifica e copia.  Portare
    all'attenzione del pubblico questi temi, dare solide basi politiche
    e legali al Software Libero e assicurare libertà alle persone
    supportando lo sviluppo di Software Libero, sono i temi centrali per
    la FSFE.<br  />
    <br />
    http://fsfeurope.org</p>

<p>Contatti:</p>
   <address>
    Per raggiungere il centralino della FSFE:
    
     Belgio:     +32 2 747 03 57<br />
     Germania:   +49 700 373 38 76 73<br />
     Svezia:     +46 31 7802160<br />
     Svizzera:   +41 43 500 03 66<br />
     UK:         +44 29 200 08 17 7
   </address>
  </body>

  <timestamp>$Date$ $Author$</timestamp>
<translator>Federico Bruni</translator>
</html>
<!--
Local Variables: ***
mode: xml ***
End: ***
-->
