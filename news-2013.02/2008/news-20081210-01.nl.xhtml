<?xml version="1.0" encoding="UTF-8" ?>

<html newsdate="2008-12-10">

  <head>
    <title>
      De Fellowship krijgt vertegenwoordiging in de Algemene
      Vergadering van de FSFE
    </title>
  </head>

  <body>
    <h1>
      De Fellowship krijgt vertegenwoordiging in de Algemene
      Vergadering van de FSFE
    </h1>

    <p newsteaser="yes">
      De FSFE heeft vandaag
      haar <a href="/about/legal/constitution.html">vernieuwde
      statuten</a> gepubliceerd waardoor aan de Algemene Vergadering
      twee mandaten voor de Fellowship worden toegevoegd. Zo krijgen
      de Fellows van de FSFE een rechtstreekse stem in de strategische
      beslissingen van de FSFE.
    </p>

    <p>
      <a href="http://fellowship.fsfe.org">De Fellowship</a> is de
      gemeenschap rond de FSFE. De organisatie werd gelanceerd in 2005
      als ontmoetingplaats waar regelmatig online en offline
      activiteiten georganiseerd kunnen worden. Het legt een basis
      voor samenwerking en nieuwe initiatieven. Het is een opstap in
      de organisatie en één van de meest belangrijkste manieren om de
      FSFE te ondersteunen, zowel financieel als politiek. En nu geeft de
      Fellowship ook toegang tot de Algemene Vergadering.
    </p>

    <p>
      Begin 2009 zal de FSFE een oproep doen aan alle Fellows die al
      langer dan één jaar deel uitmaken van de organisatie om zich
      kandidaat te stellen. Voor de volgende jaarlijkse Algemene
      Vergadering zullen alle Fellows uit de kandidaten een
      vertegenwoordiger kunnen kiezen zodat de eerste Fellowshipzetel
      tijdig kan toegewezen worden. Het tweede mandaat zal het jaar
      daarna ingevuld worden. De verkozenen zullen twee jaar zetelen,
      wat betekent dat er vanaf nu jaarlijks verkiezingen zullen zijn.
    </p>

    <p>
      Dit initiatief vereiste een wijziging van de statuten. Alles
      werd voorbereid na de Algemene Vergadering van 2007 en unaniem
      goedgekeurd door de acht vertegenwoordigers van de Algemene
      Vergadering 2008 die plaatsvond van 6 tot 8 juni in onze
      kantoren te Zurich.
    </p>

    <p>
      Georg Greve, voorzitter van de FSFE, legt uit: "Wij waren er van
      overtuigd dat wij op een bepaalde manier rekenschap moesten
      geven aan de Fellowship en dat zij ook betrokken moesten worden
      in de strategische beslissingen. Niet als adviseur of waarnemer,
      maar een volwaardige afvaardiging. Hoe graag we het ook snel
      wilden introduceren, eerst waren er wijzigingen van de statuten
      nodig. Een werk dat niet te lichtzinnig mag worden genomen,
      haastig gemaakte wijzigen kunnen soms ernstige gevolgen
      hebben. We deden het dus op de snelst mogelijke verantwoorde
      wijze, nog ruim op tijd om reeds volgend jaar een eerste Fellow
      op de Algemene Vergadering te kunnen verwelkomen."
    </p>

    <p>
      Matthias Kirschner, coördinator van de Fellowship voegt hier nog
      aan toe: "Aangezien we dit voor de eerste keer organiseren,
      zullen we nog veel werk hebben om de Fellows elkaar beter te
      laten leren kennen. Elke kandidaat zal een eigen platform
      krijgen, zodat de stemgerechtigden de kans krijgen de kandidaat
      beter te leren kennen, en ook omgekeerd. Samen met de
      technologische verbeteringen aan de infrastructuur van fsfe.org,
      gaan we de volgende maanden ook meer regionale vergaderingen
      organiseren."
    </p>

    <p>
      Pablo Machon, Vice Voorzitter van de FSFE, zei: "We hebben onze
      stemprocedure gebaseerd op de procedure bij Debian. Het is een
      beproefde methode die al bestand is gebleken tegen ongewoon
      stemgedrag. Wie wil kandideren zal minsten al één jaar Fellow
      moeten zijn. We willen immers dat de verkozen afgevaardigde de
      organisatie kent en weet wat het betekent om een Fellow te
      zijn. Bij de stemming heeft elke Fellow stemrecht van zodra de
      inschrijving in orde is."
    </p>

   <h2>De Free Software Foundation Europe</h2>

   <p>
     De Free Software Foundation Europe (FSFE) is een
     niet-gouvernementele, non-profit organisatie die actief is in
     verschillende Europese landen en betrokken is bij veel globale
     activiteiten. De toegang tot software bepaalt je kansen in de
     digitale samenleving. Om iedereen gelijke kansen te geven in het
     informatietijdperk en om tevens een vrije concurrentie mogelijk
     te houden, werkt de FSFE aan de vooruitgang en de promotie van
     Vrije Software gedefiniëerd met de vrijheden om de software te
     gebruiken, te bestuderen, te verbeteren en te kopiëren. De FSFE
     werd opgericht in 2001 om het bewustzijn voor deze zaken te
     vergroten, om Vrije Software politiek en juridisch veilig te
     stellen en om mensen te ondersteunen bij het ontwikkelen van
     Vrije Software.
   </p>

   <p>
     U vindt meer informatie over het werk van de FSFE
     via <a href="http://fsfe.org">http://fsfe.org</a>.
   </p>

   <h2>Contact</h2>

   <ul>
     <li>België: +32 2 747 03 57</li>
     <li>Duitsland: +49 700 373 38 76 73</li>
     <li>Zweden: +46 31 7802160</li>
     <li>Zwitserland: +41 43 500 03 66</li>
     <li>VK: +44 29 200 08 17 7</li>
   </ul>

   <p>
     <a href="/contact/contact.html">Coördinaten</a> van de FSFE.
   </p>


</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
