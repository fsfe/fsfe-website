<?xml version="1.0" encoding="UTF-8"?>
<html newsdate="2013-06-20">
  <head>
        <title>Teksa Microsoft-i heq dorë nga disa kufizime te Xbox-i, edhe më tepër të tilla zbatohen mbi produkte të tjera</title>
  </head>
  
  <body>
    <h1>Teksa Microsoft-i heq dorë nga disa kufizime te Xbox-i, edhe më tepër të tilla zbatohen mbi produkte të tjera</h1>

    <p newsteaser="yes">I përballur me protesta të përdoruesve, Microsoft-i 
    është detyruar t’i bëjë kushtet e shitjes për konsolën e vet më të re 
    për lojëra Xbox <a
      href="http://news.xbox.com/2013/06/update">të duken më pak kufizuese</a>. 
    Megjithatë, kushtet “e reja” që shkaktuan një zemërim të tillë, nuk qenë
    të reja aspak: ato qenë të ngjashme me shumicën e licencave të tjera produktesh
    software-i pronësor, përfshi ato që përfshijnë produkte të tjera software-i
    dhe shërbime në linjë nga Microsoft-i.</p>

    <p>Kufizimet mbi shitjen, ndarjen me të tjerët dhe dhënien si dhuratë 
    shfaqen, për shembull, te licencat e Windows 7-s dhe Office 2013-s. Kufizime 
    të ngjashme do të vazhdojnë të zbatohen mbi Xbox-in sa kohë që një nga <a
      href="http://news.xbox.com/2013/06/update">"titujt e shkarkuar nuk mund
      të ndahet me të tjerët ose të rishitet"</a>. Kufizime gjeografike mund të
    zbatohen edhe mbi Office 2013, bashkë me heqjen dorë nga e drejta për padi
    në grup. Dashamirësit e lojërave që u zemëruan nga <em>check-in</em>-i
    i detyrueshëm, i papërshtatshëm dhe mosrespektues, si dhe nga ndjesori i 
    zërit/lëvizjeve Kinect, mund të zemërohen po njësoj nga klauzola që kërkon
    “duhet të pajtoheni me çfarëdo kufizimi teknik te software-i, i cili ju lejon
    ta përdorni vetëm në disa mënyra. Nuk mundeni të anashkaloni çfarëdo kufizimi
    teknik të software-it” sipas <a href="http://download.microsoft.com/Documents/UseTerms/Windows_7%20Home%20Basic%20K_English_1b4c2a3e-5533-431c-b57b-b986461b01de.pdf">licencës për Windows 7</a>.</p>

    <blockquote><p>“Edhe pas sprapsjes të disa prej termave më famëkeqe të
      Xbox One-it, Microsoft-i ende i ka përdoruesit nën pranga dixhitale,”
      thotë Karsten Gerloff, presidenti i FSFE-së. “Ne e nxisim cilindo
      të zgjedhë Software-in e Lirë më mirë, dhe t’i heqë qafe këto kufizime.”</p></blockquote>

     <blockquote><p>“Ndërkohë që licencat pronësore e kufizojnë lirinë tuaj, 
      Software-i i Lirë garanton që mund ta përdorni gjithmonë software-in 
      për çfarëdo qëllimi, për ta studiuar si funksionon, për ta ndarë me 
      të tjerët, dhe për ta ndryshuar në përputhje me nevojat tuaja” thotë
      Matthias Kirschner, përgjegjës për Ndërgjegjësimin e Publikut në FSFE. 
      “Përdoruesve nuk duhet të lypin për këto të drejta.”</p></blockquote>

    <!-- <div class="captioned" style="float:right;width:55%;">-->
    <div class="captioned" style="float;width:90%;">
    <a href="/graphics/xbox-infographic.png">
	  <img src="/graphics/xbox-infographic.png" alt="" /></a>
    <p>Është ende e paqartë se çfarë pikërisht do të përmbajë apo s’do të 
    përmbajë licenca e plotë, për shembull, është hequr përmendja e Heqjes
    Dorë Nga e Drejta Për Padi Në Grup, por nuk është deklaruar braktisja 
    e saj.</p></div>
 </body>

  <tags>
    <tag>front-page</tag>
    <tag>drm</tag>
    <tag>Microsoft</tag>
    <tag>xbox</tag>
  </tags>
  <timestamp></timestamp>
</html>
<!--
Local Variables: ***
mode: xml ***
End: ***
-->
