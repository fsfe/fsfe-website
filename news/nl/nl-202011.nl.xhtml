<?xml version="1.0" encoding="utf-8"?>
    <html newsdate="2020-11-25" type="newsletter">
      <version>1</version>

      <head>
        <title>Softwarevrijheid 2020 +++ EU Open Source Strategie +++ Nieuwe stafleden</title>
      </head>
      <body microformats="h-entry">

      <h1 id="software-freedom-2020-eu-open-source-strategy-new-staffers">Softwarevrijheid 2020 +++ EU Open Source Strategie +++ Nieuwe stafleden</h1>

      <p>In onze November-nieuwsbrief richten we onze aandacht op ons jaarverslag "Softwarevrijheid in Europa" en de nieuwe Vrije Softwarestrategie van de Europese Commissie. We hebben nieuwe stafleden, een nieuwe oproep voor FSFE-gemeenschapsprojecten, REUSE slaat aan, de lokale groep in Zurich ontving een prijs en er is nog veel meer gebeurd om te ontdekken.</p>
      
      <h2 id="software-freedom-in-europe-2020">Softwarevrijheid in Europe 2020</h2>
        
      <p>2020 is een jaar om te onthouden. Hoewel velen zich de pandemie zullen herinneren hebben er ondanks alles in de afgelopen maanden vele positieve veranderingen voor Vrije Software plaatsgevonden. Er is in feite veel veranderd. U kunt nu in een enkel document, ons jaarverslag  <a href="/news/2020/news-20201110-01.html">Softwarevrijheid in Europa 2020</a>, lezen hoe druk onze beweging is geweest.</p>

      <p><a href="/news/2020/news-20201110-01.html#europeanpolicies">De EU en de WHO volgden onze argumenten</a> om met publiek geld gefinancierde Corona-gerelateerde contacttracerings-apps alleen onder een Vrije Software-licentie te publiceren. Verschillende steden, waaronder München, en gemeenten beloofden om in de toekomst meer op Vrije Software te vertrouwen. We overtuigden met publiek geld gefinancierde hackatons om al hun resultaten als Vrije Software te publiceren. En de grootste conservatieve partij van Europa, de Duitse CDU, besloot om mee te doen met de eis van de FSFE dat met publiek geld ontwikkelde software als Vrije Software publiek beschikbaar zou moeten zijn.</p>
      
        <figure>
            <img src="https://pics.fsfe.org/uploads/medium/6c8d43ffc1013f647affa17d8f0929d5.jpg" alt="" />
        </figure>

      <p>De FSFE overtuigde de Europese toezichthouder voor elektronische communicatie om mee te gaan met onze eis dat <a href="/news/2020/news-20201110-01.html#routerfreedom">iedere router en iedere modem onder de volledige controle van de gebruiker staat</a>. Met ons REUSE-initiatief stellen we ons als doel om eenvoudige beste praktijken te bieden evenals de bijbehorende gereedschappen voor door machines leesbare licenties. KDE, een van de grootste en oudste projecten in onze gemeenschap, heeft de REUSE-richtlijnen in 2020 aangenomen. <a href="/news/2020/news-20201110-01.html#reuse">We kennen nu ongeveer 300 projecten</a> de voordeel hebben gehad van REUSE. </p>

      <p>We hebben deelgenomen aan meerdere Europese openbare raadplegingen, we introduceerden een nieuwe manier voor onze gemeenschap om <a href="/news/2020/news-20201110-01.html#communityprojects">lokale gemeenschapsprojecten te financieren</a>, we zijn overgestapt  <a href="/news/2020/news-20201110-01.html#events">van fysieke naar online evenementen</a>, hadden veel spannende gasten in <a href="/news/2020/news-20201110-01.html#podcast">onze reguliere Software Freedom Podcast</a>, <a href="/news/2020/news-20201110-01.html#webpresence">lanceerden onze website opnieuw</a>, produceerden een nieuw meertalig Vrije Software T-shirt en zo zijn er nog veel meer verhalen te vertellen.</p>

      <p><a href="/news/2020/news-20201110-01.html">Geniet van het lezen van ons jaarverslag</a> en ontdek uw persoonlijke favoriete succesverhaal over onze gemeenschap in 2020. Dit succes is gebaseerd op de schouders van alle mensen en gemeenschappen die ons werk steunen.</p>

      <p><a href="https://my.fsfe.org/donate">Neem nu deel aan onze Europese beweging </a> en maak van ons succes uw succes.</p>

      <h2 id="new-eu-free-software-policy-misses-concrete-ideas-or-actions">Nieuw EU Vrije Software-beleid mist concrete ideeën of acties</h2>

      <p>De Europese Commissie (EC) publiceerde haar nieuwe &quot;Open Source Strategie&quot;. En hoewel de voorgestelde strategie de voordelen van Vrije Software erkent ontbreekt het aan concrete doelen en indicatoren om de strategie te implementeren. In plaats van de veel op gehoopte belangrijke stap te zetten waarin lopende ontwikkelingen rond de debatten over digitale soevereiniteit en bestuur op het op dit moment hoogste ontwikkelingsniveau zouden reflecteren, presenteerde de EC slechts een vijgenblad. <a href="/news/2020/news-20201023-01.html">Wat is EC presenteerde is eenvoudigweg te weinig om een strategie te noemen</a>. Met een gebrek aan duidelijke taakbeschrijvingen en processen of concrete richtlijnen voor de implementatie van goedbedoelde verklaringen en indicatoren voor het in de gaten houden van succes, maken we ons zorgen dat de strategie uiteindelijk te weinig zal bereiken.</p>
      
            <figure>
                <img src="https://pics.fsfe.org/uploads/big/7db740e55d4adfa69d1198a20589ec54.png" alt="Een vijgenblad"/>
                <figcaption>Europese Commissie presenteerde slechts een vijgenblad</figcaption>
            </figure>

      <p>Uit een algemeen perspectief herhaalt de strategie met name eerdere commitments en activiteiten; we zoeken tevergeefs naar een duurzame en verifieerbare aanpak. En hoewel de voordelen van Vrije Software volledig worden benadrukt en de EC op papier ambitieus is over haar toekomstige gebruik ervan zijn concrete doelen zeldzaam. Een duidelijk commitment  over het gebruik van Vrije Software ontbreekt. </p>

      <p>Met zo weinig engagement van de EC is het eens te meer duidelijk hoe belangrijk maatschappelijke organisaties zoals de FSFE zijn om onze oplossingen te laten horen. In contrast met de niet inspirerende strategie van een centraal Europees technocratisch instituut hielp onze directe bottom-up aanpak vele overheden in Europa om in 2020 de weg naar vrijheid &quot;zelf&quot; te vinden. <a href="/news/2020/news-20201110-01.html">Lees in ons jaarverslag</a> over hoe München, Hamburg, Beniganim and Nederland stappen zetten naar meer softwarevrijheid.</p>

     
      <hr/>  
        <p>Kerst komt eraan en onze fan-artikelen zijn een leuke verrassing voor uw geliefden en uzelf. <a href="/order/order.html">Bestel nu</a> voor we zijn uitverkocht.</p> 
      <hr/>
      
      <h2 id="new-staffers-linda-wagener-and-lina-ceballos">Nieuwe stafleden: Linda Wagener en Lina Ceballos</h2>

      <p>Linda Wagener nam als nieuwe kantoor-assistent deel aan het FSFE-team. Linda heeft een M.A. in communicatie en kijkt ernaar uit om de organisatie en de accounting van de FSFE te steunen omdat, zoals Linda stelt, <em>&quot;Ik geloof in het belang van het versterken van de vrije toegang tot informatie en de middelen om de wereld te bestuderen en te begrijpen.&quot;</em></p>

      <p>Lina Ceballos is tot maart 2021 onze nieuwe stagiaire. Lina is een advocate uit Colombia met een M.A. in ontwikkeling en governance. Lina kijkt ernaar uit om met onze gemeenschap te werken en zegt: <em>&quot;Ik ben erg verheugd om deel uit te maken van deze organisatie omdat ik altijd al deels gedreven ben door het creëren van een meer transparante en vrije samenleving; in dit specifieke geval in een digitale samenleving.&quot;</em></p>
       
      <h2 id="call-to-apply-for-fsfe-support-for-your-local-project">Oproep voor aanvragen van FSFE-steun voor uw lokale project</h2>

      <p>We voeren nu <a href="/news/2020/news-20201120-01.html">onze tweede oproep voor FSFE-gemeenschapsprojecten uit</a>. We zullen u graag ondersteunen met onze expertise, ons informatiemateriaal, onze netwerken en zelfs financieel. Deelnemen is zo eenvoudig als het tot 10 januari 2021 invullen van  <a href="/community/projects-call/projects-call.html">een kort online formulier</a>.</p>

      <p>Onder de succesvolle inzendingen van de vorige ronde was GnuLinux.ch, die we steunden met promotie, een nieuw logo, stickers en een microfoonset voor hun reguliere podcast. Een ander project dat we onder voorwaarden zullen steunen is Freedombox-installatie-evenementen. Als u hulp nodig heeft voor een FSFE-gemeenschapsproject, aarzel dan niet om uw aanvraag in te zenden.</p>

      <h2 id="upcoming-events">Komende evenementen</h2>

      <p>Samen met veel andere (digitale) burgerrechtenorganisaties vormt de FSFE het cluster <a href="https://events.ccc.de/congress/2019/wiki/index.php/Assembly:About:freedom">&quot;about:freedom&quot;</a> op de jaarlijkse Chaos Communication Conferences, die tot de grootste hacking-gerelateerde evenementen in Europa behoren. Het evenement vind dit jaar voor het eerst online plaats en wel van 27 tot 30 december. We bekijken op dit moment de voorstellen die we na onze oproep voor deelname hebben ontvangen om u een goede keuze te bieden op het gebied van softwarevrijheid-gerelateerde inhoud.</p>
      
      <h2 id="what-have-we-done-inside-and-outside-the-fsfe">Wat hebben we gedaan? Binnen en buiten de FSFE</h2>

      <ul>
        <li>Onze REUSE-campagne slaat aan. Enkele weken geleden heeft KDE de REUSE-richtlijnen aangenomen en  <a href="https://github.com/fsfe/reuse-tool#user-content-example-demo">er is een nieuwe screencast geproduceerd</a> om te laten zien hoe u voor een software-pakketbron de REUSE-richtlijnen kunt naleven. Ook is de iOS-versie van de Duitse Corona Waarschuwings-app <a href="https://github.com/corona-warn-app/cwa-app-ios">nu in overeenstemming met REUSE</a> en we hielpen tot nu toe bijna honderd projecten die worden gesteund door  FSFE&#39;s hulp in <a href="/news/2019/news-20191022-01.html#ngi0">het NGI0-project</a> om hetzelfde te doen.</li>
            <figure>
                    <a href="https://download.fsfe.org/videos/reuse/screencasts/reuse-tool.gif"><img src="https://download.fsfe.org/videos/reuse/screencasts/reuse-tool.gif" alt=""/></a>
            </figure>
        <li>De lokale FSFE-groep in Zurich creëerde een website genaamd <a href="https://lernenwiedieprofis.ch/">&quot;Leren zoals de professionals&quot;</a> (origineel Duits: &quot;Lernen wie die Profis&quot;) die de behoeften aan en voordelen van Vrije Software in het onderwijs uitlegt. Het gaat ook verder door individuele Vrije Software-oplossingen de beschrijven evenals hoe deze oplossingen met name gebruikt kunnen worden om huiswerk op een efficiënte en gemakkelijke manier te maken. Dit project heeft nu <a href="https://awards.dinacon.ch/gewinner2020/">een prijs ontvangen: de speciale prijs van de Dinacon-conferentie</a> - een conferentie over digitale duurzaamheid. De FSFE is trots op het succes van de lokale groep in Zurich en raadt u aan om <a href="/news/2020/news-20201110-01.html#communityprojects">meer inspirerende lokale projecten in 2020 te vinden in ons jaarverslag</a>.</li>
        <li><a href="/news/2020/news-20201019-01.html">De FSFE organiseerde verschillende sessies voor de SFScon van dit jaar.</a>. We hebben een langdurige relatie met deze conferentie. <a href="/news/2019/news-20191205-01.html">Vorig jaar vierden we ook onze jaarlijkse gemeenschapsontmoeting op  SFScon</a>. Dit jaar richtten we de aandacht op lezingen waarin juridische aangelegenheden werden verduidelijkt en huidige politieke ontwikkelingen werden geanalyseerd. We zijn ingegaan op concrete praktische vragen over naleving ("compliance", vert.) en op vragen over machine-leren en welke problemen ontstaan bij de ontwikkeling van een vrije smartphone. Onze stafleden hielden ook lezingen: <a href="https://www.sfscon.it/talks/public-money-public-code/">Alexander Sander sprak over onze &quot;Publiek Geld? Publieke Code!&quot;-campagne</a> en <a href="https://www.sfscon.it/talks/challenges-ahead-for-router-freedom-in-europe/">Lucas Lasota over de komende uitdagingen voor softwarevrijheid in Europa&quot;</a>.</li>
        <li>De FSFE nam deel aan de consultatie van de Europese Commissie met betrekking tot  <a href="https://ec.europa.eu/info/law/better-regulation/have-your-say/initiatives/12579-Interoperable-digital-public-services-European-Interoperability-Framework-evaluation-strategy/F1148140">&quot;Interoperabele digitale publieke diensten – evaluatie van de Europese Interoperabiliteitsraamwerkstrategie&quot;</a>, waarin we de cruciale rol die Vrije Software en Open Standaarden voor interoperabiliteit spelen hebben uitgelicht.</li>
        <li>De FSFE eist zowel dat Vrije Software als standaard wordt gevestigd voor met publiek geld gefinancierde software als wel het concreet, op data gebaseerd, in de gaten houden van aangenomen strategieën met meetbare evaluerende vooruitgangsrapporten in onze consultatiefeedback voor <a href="https://ec.europa.eu/info/law/better-regulation/have-your-say/initiatives/12311-eGovernment-services-across-the-EU-ISA-programme-final-evaluation/F1168719">&quot;eGovernment-diensten in de EU (ISA² programma) - uiteindelijke evaluatie&quot;</a> door de Europese Commissie.</li>
        <li>Duitsland testte haar publieke waarschuwingssysteem met een officiële waarschuwingsdag in september. De betreffende propriëtaire apps maakten van het evenement officieel een mislukking. <a href="/news/2020/news-20201112-01.html">We analyseerden de situatie</a> en ontdekten meer robuuste oplossingen de gebruikersrechten respecteren.</li>
        <li>Thomas Friese <a href="https://tasmo.rocks/zwei-jingles/#der-jingle-zum-software-freedom-podcast">publiceerde een blog</a> (DE) waarin hij vertelt over het achtergrondverhaal van en biedt hij inzicht in het creatieve werk achter de jingle van de <a href="/news/podcast.html">Software Freedom Podcast</a>. </li>
        <li>Een coalitie van organisaties in Zwitserland produceert de 7at7-serie evenementen. In haar november-editie was FSFE&#39;s <a href="/contribute/spreadtheword.html#nocloud">Er is geen cloud</a>-campagne deel van een <a href="https://7at7.ch/nov2020/">virtuele tentoonstelling over &quot;het voeren van campagne voor digitale rechten&quot;</a>.</li>
        <li>Van oktober 2020 tot maart 2021 geeft onze juridische expert Lucas Lasota <a href="https://box.hu-berlin.de/f/9fc90637b3b9487c84db/">een cursus over softwarelicenties op de Humboldt Universiteit</a>. </li>
        <li>Onze beleidsexpert Alexander Sander hield lezingen over onze &quot;Publiek Geld? Publieke Code!&quot; -campagne op de <a href="https://events.opensuse.org/conferences/oSLO/program/proposals/3247">openSUSE + LibreOffice Virtual Conference</a>, op de <a href="https://open-web-lounge.org/">Open Web Lounge / CMS Unconference</a>, de <a href="https://osseu2020.sched.com/event/eCVu">Open Source Summit Europe</a> en op <a href="https://pretalx.2020.fosscomm.gr/fosscomm-2020/talk/V3GTG8/">FOSSCOMM2020</a>.</li>
        <li>Onze voorzitter Matthias Kirschner hield een lezing over <a href="https://www.franken.de/veranstaltungen/kongress/knf-kongress-2020/">&quot;De lange weg naar vrijheid&quot;</a> op de KNF Conference.</li>
        <li>Zoals zoveel lokale FSFE-groepen is het Nederlandse landteam begonnen met reguliere online ontmoetingen.</li>
      </ul>

      <h2 id="get-equipped-aka-get-active-">Voorzie uzelf van fan-artikelen (beter bekend als Word Actief)</h2>

      <p>Kerst komt eraan en als u een geliefde graag gelukkig maakt en tegelijk de boodschap van Vrije Software wil verspreiden, <a href="/order/index.html">bekijk dan onze online shop</a>. We hebben een nieuw meertalig Vrije Software T-shirt voor mannen en vrouwen, in prachtige kleuren en met de afbeelding van een groot hart. Onze &quot;No Cloud&quot; en &quot;Public Money? Public Code!&quot; T-shirts doen het erg goed in iedere professionele in privé-omgeving. En ons &quot;100 Freedoms&quot; T-shirt tovert een glimlach op het gezicht van iedere kenner. </p>

      <p>We hebben buttons, magneten en voor de ouders de veelgevraagde slabbetjes en T-shirts voor kinderen met daarop &quot;I am a fork ()&quot;.</p>

      <p>We kunnen voor Kerst onze voorraad niet aanvullen. <a href="/order/index.html">Dus bestel uw speciale cadeau</a> voor het te laat is!</p>
      
      <figure> 
            <a href="/order/order.html"><img src="https://pics.fsfe.org/uploads/medium/7d9d124ef8e74ad5b7fb8b76874f019b.jpg" /></a>
            <figcaption>Onze fan-artikelen zijn een leuke verrassing voor uw geliefden met Kerst en de rest van het jaar.</figcaption>
      </figure>
                    

                
      <h2 id="contribute-to-our-newsletter">Draag bij aan onze nieuwsbrief</h2>
        
      <p>Als u uw ideeën, afbeeldingen of nieuws wil delen, stuur ze dan naar ons. Het adres is, zoals altijd,  newsletter@fsfe.org. We kijken ernaar uit om van u te horen!</p>

      <p>Als u ook ons en ons werk wil steunen, neem dan deel aan onze gemeenschap en steun ons <a href="https://my.fsfe.org/donate?referrer=nl-202011">met een donatie of maandelijkse bijdrage</a>.</p>

      <p>Met dank aan onze gemeenschap en alle <a href="/contribute">vrijwilligers</a>,
      <a href="https://my.fsfe.org/support">supporters</a> en <a
      href="/donate/thankgnus">donoren</a> die ons werk mogelijk maken. En met dank aan 
      <a href="/contribute/translators">onze vertalers</a>, die u in staat stellen om deze nieuwsbrief in uw moedertalen te lezen.</p>

      <p>Uw eindredacteur,
        Erik Albers</p>

    <hr/>
    <p><a href="https://my.fsfe.org/donate?referrer=nl">Steun ons met uw donatie</a></p>
    <hr/>

      </body>
      <sidebar promo="about-fsfe" />
      <date>
        <original content="2020-11-25" />
      </date>
      <followup>donate</followup>
      <tags>
            <tag key="front-page"/>
            <tag key="newsletter">Nieuwsbrief</tag>
            <tag key="pmpc">Publiek Geld? Publieke Code!</tag>
            <tag key="public-administration">Overheden</tag>
            <tag key="local-group">Lokale projectfinanciering</tag>
          <tag key="annual-report">Jaarverslag</tag>
          <tag key="routers">Routervrijheid</tag>
          <tag key="reuse">REUSE</tag>
          <tag key="community">Gemeenschap</tag>
          <tag key="policy">Europees publiek beleid</tag>
      </tags>
      <author id="albers" />
      <discussion href="https://community.fsfe.org/t/550"/>
       <image url="https://pics.fsfe.org/uploads/medium/7d9d124ef8e74ad5b7fb8b76874f019b.jpg"/>  
       <translator>André Ockers</translator>
    </html>

