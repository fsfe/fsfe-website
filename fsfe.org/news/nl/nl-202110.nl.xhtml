<?xml version="1.0" encoding="utf-8"?>
<html newsdate="2021-10-12" type="newsletter">
  <version>1</version>

  <head>
    <title>Till Jaeger +++ Youth Hacking 4 Freedom +++ SFScon 2021</title>
  </head>
  <body microformats="h-entry">
      
<h1 id="till-jaeger-youth-hacking-4-freedom-sfscon-2021">Till Jaeger +++ Youth Hacking 4 Freedom +++ SFScon 2021</h1>
  
  <p>
      In onze nieuwsbrief van oktober leest u over Till Jaeger, die uit eerste hand weet 
      wat er nodig is om Vrije Softwarelicenties te handhaven. Kom meer te weten over  
      de wedstrijd die we net gelanceerd hebben: Youth Hacking 4 Freedom. Leer over de donaties van een jaarboekgroep van een middelbare school. Volg onze laatste activiteiten en schrijf de data van de komende SFScon op.
  </p>

<h2 id="new-podcast-how-can-we-prevent-violations-against-free-software-licenses-">Nieuwe podcast: Hoe kunnen we overtredingen tegen Vrije Softwarelicenties voorkomen?</h2>
  
  <p>
        Till Jaeger deelde zijn inzicht over <a 
      href="/news/podcast/episode-12.html">hoe  
      we Vrije Softwarelicenties kunnen handhaven</a>. In een podcast gehost door 
      Matthias Kirschner herinnerde hij zich het begin van deze inspanning in 
      2004. Dit was de eerste keer dat een overtreding van de GNU General 
      Public Licence (GNU GPL) leidde tot een rechtszaak en een schikking. 
      De persoon achter dit initiatief was Harald Welte die daarna 
      een project opzette om <a 
      href="https://gpl-violations.org/">GPL-overtedingen</a> te rectificeren.
      </p>
  
  <figure>
      <img src="https://pics.fsfe.org/uploads/big/f1bdc9b8f6624096d659036a7d6a5589.png" alt="Till Jaeger"/>
      <figcaption>Till Jaeger werkte samen met Harald Welte bij het handhaven van de GNU GPL in rechtszaken in Duitsland.</figcaption>
  </figure>

  <p>
        17 jaar na de eerste rechtszaak hebben we nu veel meer gereedschappen 
      om schendingen van Vrije Softwarelicenties te voorkomen. Naleving 
      van informatie is duidelijker en workshops zoals aangeboden door 
      FSFE's juridische netwerk zijn beschikbaar. Toch stelt Till voor 
      verdere vereenvoudiging van licenties, interoperabiliteit en 
      compatibiliteit van licenties voor. Tenslotte bedankt Till iedereen die GNU/Linux 
      distributies doet voor hun cruciale werk.
      </p>

<h2 id="youth-hacking-4-freedom-coding-contest-for-teenagers">Youth Hacking 4 Freedom: programmeerwedstrijd voor tieners</h2>
  <p>
        Softwareontwikkeling is een krachtige en vaak autodidactische vaardigheid;
      mensen die op jonge leeftijd zijn begonnen met programmeren verdienen 
      aanmoediging. Daarom organiseren wij een programmeerwedstrijd 
      voor tieners in Europa: <a 
      href="/activities/yh4f/">Youth Hacking 4 Freedom</a>.  Van 1 november 
      2021 tot 31 maart 2022 kunt u alle soorten software programmeren 
      zolang het maar Vrije Software is. De winnaars worden beloond 
      met cash prijzen (2 x 4096€, 2 x 2048€, 2 x 1024€) en een reis naar 
      Brussel. De <a href="/activities/yh4f/jury.html">evaluatie</a>-fase zal worden uitgevoerd door experts op het gebied van Vrije Software.
        </p>

  <figure>
      <img src="https://pics.fsfe.org/uploads/big/d80c12c4384329bc2396789ccac25f81.png" alt="Poster van meisje in een hackerspace"/>
  </figure>

  <p>
        Bent u tussen 14 en 18 jaar en al begonnen met programmeren? Doe mee 
      ons! Zorg dat u zich voor <strong>zondag 31 oktober</strong> 2021 <a href="/activities/yh4f/">registreert</a>. Onze <a 
      href="/activities/yh4f/faq.html">veelgestelde vragen</a> kunnen u helpen. Wij zijn 
      toegewijd aan het bieden van een inclusieve omgeving in de YH4F en 
      we moedigen mensen van alle genders aan om lid te worden! We zullen ervoor zorgen 
      dat iedereen van het proces zal genieten en deze competitie met een glimlach zal verlaten. 
      <a href="/news/nl/nl-202110.html#share-yh4f-opportunity-with-teenagers-in-your-community">Verspreid de boodschap</a>!
  </p>

<h2 id="hittfeld-high-school-shows-its-support-to-free-software-projects-and-the-fsfe">Middelbare school Hittfeld laat haar steun voor Vrije Softwareprojecten en de FSFE zien</h2>
  <p>
      Het <a 
      href="https://mastodon.social/@protabletcomputer/106895644060491971">jaarboek</a> 
      2021 van een middelbare school werd met succes voltooid met behulp van Vrije Software 
      en het redactieteam doneerde alle winst van de verkoop aan Vrije 
      Softwareprojecten en de FSFE. Dit is het verhaal van de middelbare school Hittfeld 
      in Seevetal, in de Duitse deelstaat Nedersaksen.
        </p>

  <figure>
       <img src="https://pics.fsfe.org/uploads/medium/0d6cf5051ade30de60de4d463da46d01.jpeg" alt="School jaarboek"/>
     <figcaption>Dit jaarboek is gemaakt met Vrije Software zoals 
      LibreOffice, GNOME-Desktop, Ubuntu, Nextcloud, gThumb, darktable, 
      PDF Arranger, LimeSurvey, Mozilla Firefox, Mozilla Thunderbird, 
      MailMerge, Jitsi Meet, OpenStreet, Inkscape en 
      GIMP.</figcaption>
  </figure>
  
  <p>
        De redactie vermeldt dat het gunstig is voor de school 
      om dure abonnementen op propriëtaire programma's te vermijden. 
      Wij danken de leerlingen en iedereen die betrokken was bij de 
      beslissing over de donatie. Dit vriendelijke gebaar is een mooie herinnering dat we 
      degenen moeten steunen die ons geweldige gereedschappen bieden zonder onze 
      vrijheid te beperken. We moedigen iedereen aan om Vrije Softwareprojecten te steunen, 
      net zoals de middelbare school Hittfeld deed.
  </p>

  <hr/>  
    <p>Dit jaar viect de FSFE haar 20e verjaardag. <a href="https://my.fsfe.org/donate?referrer=nl">Steun ons werk voor de komende 20 jaren</a></p> 
  <hr/>

<h2 id="sustainability-track-at-south-tyrol-free-software-conference">Duurzaamheidstrack op Zuid-Tiroler Vrije Softwareconferentie</h2>
  <p>
      De Zuid-Tiroler Vrije Softwareconferentie SFSco is een van Europa's meest vooraanstaande jaarlijkse conferenties over Vrije Software. Markeer de datum! <a href="https://www.sfscon.it/">SFScon 2021</a> vindt plaats op vrijdag 12 en zaterdag 13 november.
  </p>

  <figure>
      <img src="https://pics.fsfe.org/uploads/medium/6b622e60ddaf68698e9a79ce8721315b.png"/>
  </figure>
  
  <p>
      Dit jaar zal de FSFE aan de conferentie deelnemen door een duurzaamheidstrack te organiseren met vijf lezingen van twintig minuten:
  </p>

<ul>
  <li>
      '<strong>Software Heritage</strong>: The Great Library 
      of Source Code' door <em>Stefano Zacchiroli</em> van het Software 
      Heritage-project.
  </li>
  <li>
      '<strong>Blauer Engel 
      Eco-Certification</strong>' door <em>Joseph P. De 
      Veaugh-Geiss</em> van KDE e.V.
  </li>
  <li>
      '<strong>Measuring the Sustainability of AI</strong>: 
      towards a Sustainability Index for Artificial Intelligence' 
      door <em>Anne Mollen</em> van AlgorithmWatch.
  </li>
  <li>
      '<strong>The role of software for a universal Right to 
      Repair</strong>: can free software help us fix software 
      obsolescence?' door <em>Ugo Vallauri</em> van het Restart 
      Project en de European Right to Repair Campaign.
  </li>
  <li>
      '<strong>4 directives for a sustainable digital 
      society</strong>: designing circular digitisation with upcyling 
      software and reusing hardware' door <em>Erik Albers</em> van de FSFE.
  </li>
</ul>
  <p>
      De FSFE zal ook drie extra lezingen verzorgen. 'REUSE: 
      Gold standard for Free Software licensing', deel van het juridische track, door Max Mehl; 'Protecting Router Freedom', deel van 
      IoT &amp; Cybersecurity track, door Lucas Lasota; 'Public 
      Money? Public Code! During Corona: What role did Free Software 
      play during the crisis', deel van het overheid &amp; 
      GIS-track, door Alexander Sander. We kijken ernaar uit om onze lezers te zien op de SFScon!
  </p>



<h2 id="what-we-have-done">Wat hebben we gedaan?</h2>
  <p>
        In de laatste week voor de Duitse federale verkiezingen hebben we 
      in lijn met onze <a 
      href="/activities/elections/index.html">verkiezings 
      activiteiten</a> politici gevraagd naar hun standpunt over Vrije Software. Alexander Sander, beleidsadviseur van de FSFE, en 
      Karl Krüger van onze geassocieerde organisatie OSB Alliance 
      voerden van 20 tot 24 september <a 
      href="/news/2021/news-20210920-01.html">5 
      interviews</a> (DE) met vertegenwoordigers van Duitse politieke 
      partijen. Van CDU spraken we met 
      Nadine Schön, MdB, CDU plaatsvervangend voorzitster van de CDU/CSU 
      parlementaire fractie in de Bondsdag. We interviewden drie 
      leden van het Comité voor de Digitale Agenda: Elvan Korkmaz-Emre van de 
      SPD, Manuel Höferlin van de FDP en Anke Domscheit-Berg van Die 
      Linke. Van de Groenen spraken we met Margit Stumpp, MdB, 
      lid van het Comité voor Culturele en Media-aangelegenheden. De 5 
      video's zijn beschikbaar in het Duits. Ook hebben we onze <a 
      href="https://digitalezivilgesellschaft.org/digitalvisionen/">visie 
      voor de komende decennia en concrete eisen voor de volgende 
      regering</a> gepubliceerd en analyseerden we de <a 
      href="https://digitalezivilgesellschaft.org/wahlpruefsteine/oeffentliches-gut/">verkiezingsprogramma's</a> van de partijen.
  </p>

  <figure>
      <img src="https://pics.fsfe.org/uploads/medium/37b33beb98731493a1678f777af61f9e.png"/>
  </figure>

<ul>
  <li>
        Lina Ceballos, FSFE Project Manager, gaf een <a 
      href="https://empodera.org/impact/en/experiences/experience/empowering-citizens-to-control-technology-for-a-more-transparent-and-fair-society">interview</a> 
      aan Empodera.org over de missie van de FSFE, de 'Publiek Geld? Publieke Code!'-
      eisen en de behoefte aan Routervrijheid. Lina benadrukte de noodzaak 
      voor een meer ethische maar ook een meer duurzame digitale 
      omgeving.
  </li>
  <li>
        Matthias Kirschner, voorzitter van de FSFE, was uitgenodigd voor een 
      podcast <a 
      href="https://radiocitylab.podigee.io/5-open-source-als-baustein-europaischer-innovationspolitik">episode</a> 
      van Radio Citylab Berlin. Het ging over Vrije Software 
      als basis voor een democratisch technologiebeleid. Deze 
      verhelderende en leuke discussie is beschikbaar in het Duits.
      </li>
  <li>
        De Beierse Radio (Bayrischer Rundfunk) <a 
      href="https://www.br.de/mediathek/podcast/iq-wissenschaft-und-forschung/30-jahre-linux-der-stille-siegeszug-der-freien-software/1838722">publiceerde 
      een 26 minuten durende radiodocumentaire (in het Duits)</a> over de dertigste verjaardag van Linux. Matthias Kirschner werd ook hier voor geïnterviewd en sprak over hoe Linux als Vrije Software-kernel 
      bijdroeg tot de Vrije Softwarebeweging en hoe dit de wereld veranderde.
      </li>
  <li>
    Op 12 september kwam de FSFE Nederland online <a 
      href="https://wiki.fsfe.org/Events/Netherlands/2021-09-15">bijeen</a>.
        </li>
  <li>
        Op 13 september hield de <a 
      href="https://wiki.fsfe.org/LocalGroups/Bonn">FSFE-gemeenschap 
      Bonn</a> haar plaatselijke groepsontmoeting en bracht Johannes verslag uit over 
      GNURadio. De bijeenkomsten zijn open voor iedereen die geïnteresseerd is in Vrije 
      Software.
  </li>
  <li>
        Op 17 september werd het campagneraamwerk &quot;Publiek geld? 
      Publieke Code!: een campagneraamwerk ter bevordering van softwarevrijheid&quot; door Bonnie Mehring gepresenteerd op de Kieler Open Source en Linux 
      Days.
  </li>
  <li>
        Op 19 september was FSFE Wenen met een informatiekraam aanwezig op 
      Tierschutzlauf.
  </li>
  <li>
      Op 19 september introduceerde Max Mehl REUSE en de voordelen ervan voor 
      Vrije Software ontwikkelaars en gebruikers, vooral voor 
      beheerders van besturingssysteemdistributies. De presentatie 
      is onderdeel van <a 
      href="https://2021.eurobsdcon.org/home/speakers/#simplify">EuroBSDCon</a>.
  </li>
  <li>
        Op 23 september heeft de lokale <a 
      href="https://wiki.fsfe.org/LocalGroups/Berlin">FSFE Berlijn</a> 
      groep samen met de FSFE-voorzitter 20 jaren FSFE gevierd door rond een kampvuur taart te eten.
  </li>
  <li>
        Op 27 september hield de FSFE Vrouwengroep haar maandelijkse bijeenkomst. 
      Antje analyseerde drie papers over vrouwen in computerwetenschappen en 
      <a href="https://ntj.github.io/posts/2021-09-15-gender/">gender-aspecten van leren programmeren</a>. Fani Partsafyllidou 
      presenteerde de wedstrijd Youth Hacking 4 Freedom.
  </li>
  <li>
        Op 5 oktober nam Gabriel Ku Wei Bin, FSFE&#39;s juridische 
      coördinator, deel aan een <a 
      href="https://nlnet.nl/events/20211005/workshop/index.html">webinar 
      over open source auteursrecht en licentiebeheer</a> georganiseerd door 
      de Stichting NLNet in het belang van verschillende <a 
      href="https://www.ngi.eu/">NGI projecten</a>. Het webinar hielp niet alleen 
      verschillende softwareprojecten met het begrijpen van verschillende aspecten van 
      intellectuele eigendomswetgeving in verband met software maar ook om FSFE&#39;s REUSE-initiatief voor te stellen aan een breder 
      publiek.
  </li>
    <li>
          Op 9 oktober vierde onze geassocieerde organisatie ANSOL (Associação Nacional
          para o Software Livre) haar twintigste verjaardag. FSFE's voorzitter Matthias Kirschner hield een korte lezing over FSFE's werk tijdens de afgelopen twintig jaren en lichtte gezamenlijke activiteiten met ANSOL uit.
  </li>
  <li>
      Op 10 oktober organiseerde <a href="https://yh4f.org/">Youth Hacking 4 
    Freedom</a> haar openingsevenement om de regels van de 
    wedstrijd uit te leggen en om vragen te beantwoorden van mensen die zich al hadden  ingeschreven.
  </li>
</ul>

<h2 id="new-bag">Nieuwe tas</h2>
  <p>
        Voor onze twintigste verjaardag presenteren we nu een nieuwe tas! Blauw en 
      tweezijdig, met twee slogans: de nieuwste 'FSFE 
      sinds 2001', om te herinneren wanneer het allemaal begon en onze 
      evergreen: 'There is no cloud, just other people's 
      computers'. Een duurzame oplossing voor een boodschappentas. Bestel in de FSFE <a href="/order/">webwinkel</a>.
  </p>
  
  <figure>
    <a href="/order">
      <img src="https://pics.fsfe.org/uploads/medium/50909cb78d5fe1b599b4f00e719abfd8.jpg" alt="tas voor een boom"/>
    </a>
  </figure>

<h2 id="share-yh4f-opportunity-with-teenagers-in-your-community">Deel 
  YH4F-mogelijkheid met tieners in uw gemeenschap</h2>
  <p>
        Wilt u ons helpen de boodschap te verspreiden en jonge 
      hackers de kans te geven zich bij YH4F aan te sluiten? Neem dan contact op met 
      tieners die u kent, voormalige scholen, hackerruimtes, jeugd 
      faciliteiten of e-maillijsten. Deel onze <a 
      href="https://yh4f.org">oproep tot inschrijving</a> met hen via een bericht op uw 
      website, een vermelding in uw nieuwsbrief of een bericht op sociale media. 
      Ook kunt u vrij gebruik maken van de <a 
      href="/activiteiten/yh4f/media.html">illustraties</a> 
      in ons mediapakket en ons <a 
      href="/news/2021/news-20210928-01.html">persbericht.</a>. Beide zijn beschikbaar in het Engels en vertalingen.
  </p>
  <p>
      Uw bijdrage is waardevol om ervoor te zorgen dat jongeren zullen deelnemen en hopelijk meer in contact komen met de softwarevrijheidsbeweging.
  </p>


<h2 id="contribute-to-our-newsletter">Draag bij aan onze nieuwsbrief</h2>
  <p>
    Als u gedachten, foto's of nieuws wilt delen, stuur ze dan 
    naar ons. Het adres is zoals altijd <email>newsletter@fsfe.org</email>. 
    We kijken er naar uit om van u te horen! Als u ook 
    ons en ons werk steunen, word dan lid van onze gemeenschap en steun ons met een 
    donatie of een <a href="https://my.fsfe.org/donate?referrer=newsletter">maandelijkse 
    bijdrage</a>. Dank aan onze gemeenschap en alle vrijwilligers, 
    supporters en donoren die ons werk mogelijk maken. En dank aan 
    onze vertalers, die u in staat stellen om deze nieuwsbrief in uw moedertalen te lezen.
  </p>
  
  <p>Uw eindredacteur, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2021-10-12" />
  </date>
  <followup>donate</followup>
  <tags>
      <tag key="front-page"/>
      <tag key="newsletter">Nieuwsbrief</tag>
  </tags>
   <image url="https://pics.fsfe.org/uploads/medium/6ac0ff244c825c956a5272e6e08fdb17.png"/>  
   <translator>André Ockers</translator>
</html>
