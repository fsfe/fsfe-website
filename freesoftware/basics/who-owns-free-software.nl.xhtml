<?xml version="1.0" encoding="UTF-8"?>
<html>
	<author id="tuke"/>
	<date>
		<revision content="2012-05-24"/>
		<original content="2011-09-15"/>
	</date>
	<head>
		<meta name="description" content="In legal sense Free Software is owned by developers, foundations and companies, but in a wider sense we all own Free Software, because our freedoms are guaranteed."/>
		<meta name="keywords" content="free software open source foss floss oss gpl copyright owner rights ownership fsfe"/>
		<title>Wie is de eigenaar van Vrije Software?</title>
	</head>
	<body>

<h1>Wie is de eigenaar van Vrije Software?</h1>
		
<h2>Ideeën over eigendom</h2>

<p>Software is een ontastbaar ding. Er kan over gedacht worden als een 
verzameling ideeën, en als zodanig zijn traditionele ideeën over eigendom die van toepassing 
zijn op objecten zoals voedsel en land niet van toepassing. Als we spreken van ontastbare dingen 
zoals software zijn daarom verschillende ideeën van eigendom van toepassing. Deze kunnen worden 
gesplitst in vier categorieën:</p>

		<ol>
			<li>Auteurschap</li>
			<li>Patenten</li>
			<li>Auteursrecht</li>
			<li>Gebruiksrechten</li>
		</ol>

<p><strong>Auteurschap</strong> heeft te maken met de originele 
maker(s) van een idee en staat auteurs toe om te voorkomen dat hun werk word 
gebruikt op een manier die hun reputatie zou schaden. <strong>Patenten</strong> zijn een 
afzonderlijk systeem dat te maken heeft met industriële processen, en in het algemeen 
alleen de activiteiten van bedrijven en (industriële) productie. <strong>Auteursrecht</strong>
 is een verzameling wetten die exclusieve rechten verlenen over creatief werk zoals illustraties, 
muziek, literatuur en software. Het is een door de regering opgelegd exclusief monopolie op 
ideeën. <strong>Gebruiksrechten</strong> bepalen wat een persoon uiteindelijk met iets mag doen, 
zoals het mogen kopiëren of verkopen van een bepaald ding. Zij vormen een manier om te begrijpen 
hoe juridische beperkingen een enkel persoon raken, en welke rechten die persoon wel of niet heeft.</p>

<h2>Eigendom van auteursrecht</h2>

<p>Auteursrecht heeft in het algemeen de grootste invloed op wat we wel en niet 
kunnen met software. Het eigendom van auteursrecht op software ligt ofwel bij de auteur van de 
code, ofwel bij de organisatie die ervoor betaalde dat het geschreven zou worden. Dit auteursrecht 
kan door private partijen gekocht en verkocht worden. De enige uitzondering is software in het 
publieke domein, die geen eigenaar kent en geen beperkingen op het gebruik 
<a class="fn" href="#refs">1</a> <a class="fn" href="#refs">2</a>. 
De meeste Vrije Software bevindt zich niet in het publieke domein. Verschillende Vrije Softwareprojecten 
kennen een verschillend beleid ten opzichte van wie de eigenaar van het auteursrecht op software kan zijn.</p>

<p>Bijvoorbeeld: de <a href="http://en.wikipedia.org/wiki/Linux_kernel">Linuxkernel</a>
heeft duizenden eigenaren, waarvan eenieder het auteursrecht heeft op de afzonderlijke code 
die hij of zij heeft bijgedragen aan het grotere project. Het beleid van de Linuxkernel is zij die 
bijdragen aan de code het auteursrecht op hun werk behouden, maar het vereist ook dat iedereen die 
bijdraagt een Vrije Softwarelicentie gebruikt. <a class="fn" href="#refs">3</a>. 
Andere projecten kennen een andere aanpak. OpenOffice bijvoorbeeld vereist dat het eigendom van het 
auteursrecht op alle bijdragen wordt gedeeld met het bedrijf dat het publiceert (Oracle). Andere projecten 
vereisen dat auteursrecht wordt overgedragen van de auteur naar de sponsorende organisatie. In deze gevallen 
worden alle rechten over auteursrecht permanent opgegeven door de auteur aan de organisatie. Dit is bijvoorbeeld waar 
voor alle GNU-projecten <a class="fn" href="#refs">4</a>.</p>

<p>Vrije Software heeft daarom te maken met eigenaren van auteursrecht. Het eigendom van auteursrecht is belangrijk voor juridische procedures, zoals het bijwerken van de Vrije Softwarelicentie (bijvoorbeeld van <a href="http://www.gnu.org/licenses/gpl-2.0.html">GPLv2</a> naar <a href="http://www.gnu.org/licenses/gpl.html">GPLv3</a>), en voor het zekerstellen dat de licentie daarmee overeenstemt (en het recht om tot juridische actie over te gaan als dat noodzakelijk is).

<strong>Als software vrijgemaakt is, verandert met het auteursrecht niet uw recht om het te gebruiken, aangezien deze 
zijn gegarandeerd door Vrije Softwarelicenties</strong>.</p>

<h2>Gebruiksrechten</h2>

<p>Vrije Softwarelicenties zijn uniek omdat ze de wet op het auteursrecht 
gebruiken om aan het publiek vrijheden te verlenen die gewoonlijk gereserveerd zijn 
voor de eigenaar van het auteursrecht. De 'PL' in 'GPL' staat voor publieke licentie ('Public License'); 
de licentie verleent de meest belangrijke rechten ('<a href="/about/basics/freesoftware.html">de vier vrijheden</a>')
 aan iedereen. Essentieel is dat Vrije Softwarelicenties niet herroepbaar zijn. Wanneer software is gepubliceerd onder 
zo'n licentie dan zal het voor altijd voor het publiek beschikbaar zijn, en geen verandering van het hart, bedrijfsfusie, of 
juridisch argument kan de toegang tot de software verder beperken <a class="fn" href="#refs">5</a>.</p>

<p>Daarom is iedereen de 'eigenaar' van de rechten op Vrije Software; we hebben allemaal onvervreemdbare rechten om het te gebruiken zoals we wensen op een manier die traditiegetrouw is voorbehouden aan het eigendom van juridisch auteursrecht.

In deze bredere betekenis van eigenaarschap zijn we allemaal de 'eigenaar' van Vrije Software. Onvrije software wordt vaak 
'propriëtair' genoemd, hetgeen dit verschil uitlicht als het gaat om wie de 'eigendomsrechten' heeft van de betreffende software.</p>

<p>Wie het auteursrecht op Vrije Software bezit heeft altijd de meeste rechten op die software. Eigenaren van Vrije Software 
kiezen ervoor om hun rechten te gebruiken om hun rechten zo breed mogelijk te delen. Daarom ligt het private eigendom op Vrije Software in de nauwe juridische zin bij software-ontwikkelaars, stichtingen en bedrijven. <strong>In breder opzicht zijn we echter allemaal de eigenaar van Vrije Software, omdat de vrijheid om het te gebruiken, te wijzigen, te delen en te verbeteren is gegarandeerd.</strong>.</p>

		<h2 id="fn">Voetnoten</h2> 

		<ol id="refs"> 

			<li>Hoewel er geen beperkingen zijn op auteursrecht in het publieke domein zouden er andere beperkingen kunnen zijn, zoals beperkingen op de distributie van software die worden gezien als risico voor de nationale veiligheid in de Verenigde Staten, of bijvoorbeeld beperkingen vanuit <a href="https://fsfe.org/campaigns/swpat/">softwarepatenten</a> waarmee het verwant is.</li>

			<li>Van uitvoerbare bestanden die zich in het publieke domein bevinden is de broncode niet noodzakelijkerwijs op vergelijkbare wijze beschikbaar.</li>

			<li>In het bijzonder heeft de Linux Kernel een GPLv2-licentie.</li>
			
			<li>Zie de <a href="https://www.gnu.org/licenses/why-assign.html">verklaring</a> van het GNU-project over auteursrechttoewijzing.</li>

			<li>Alleen een fundamentele verandering in de wet op internationaal auteursrecht zou de rechten van het publiek op Vrije Software in negatieve zin kunnen raken. Het ziet er op dit moment naar uit dat het onwaarschijnlijk is dat dit in de nabije toekomst zal plaatsvinden.</li>

		</ol>
		
		<div class="related">

			<h2>Verwante inhoud</h2>
			
			<ul>
			
				<li>"<a href="https://www.gnu.org/philosophy/why-free.html">Waarom software geen eigenaren zou moeten hebben</a>" door Richard Stallman</li>
			
			</ul>
	
		</div>

	</body>
	<tags>
		<tag content="GNU/Linux">linux</tag>
		<tag>kernel</tag>
		<tag content="auteursrecht-toewijzing">copyright-assignment</tag>
		<tag content="auteursrecht">copyright</tag>
		<tag content="patenten">patents</tag>
		<tag content="Oracle">oracle</tag>
		<tag content="OpenOffice">openoffice</tag>
		<tag content="GNU">gnu</tag>
		<tag content="GPLv2">gplv2</tag>
		<tag content="GPLv3">gplv3</tag>
		<tag content="publiek domein">public-domain</tag>
	</tags>
	<timestamp>$Date: 2011-02-17 09:31:39 +0000 (Thu, 17 Feb 2011) $ $Author: maelle $</timestamp>
<translator>André Ockers</translator>
</html>
<!--
Local Variables: ***
mode: xml ***
End: ***
-->
