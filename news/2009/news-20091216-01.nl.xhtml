<?xml version="1.0" encoding="UTF-8" ?>

<html newsdate="2009-12-16">
  <version>0</version>

  <head>
    <title>
      FSFE: EC treft regeling met Microsoft in browserzaak
    </title>
  </head>

  <body>

    <h1>
      De FSFE is verheugd dat de gebruikers een uitgebreidere keuze
      krijgen maar waarschuwt dat Vrije Software wordt uitgesloten
      van interoperabiliteit. 
    </h1>
 
    <p>
      De Free Software Foundation Europe feliciteert de Europese
      Commissie met haar beslissing om Microsoft te verplichten haar
      klanten een vrije keuze te laten tussen verschillende
      browsers. "Het selectiescherm zal er de gebruikers attent op
      maken dat ze zelf keuzes kunnen maken", zegt Karsten Gerloff,
      voorzitter van de FSFE. "We zijn blij dat de FSFE er heeft toe 
      bijgedragen dat de Commissie grenzen heeft gesteld aan het
      desktopmonopolie van Microsoft."
    </p>

    <p>
      De commissie heeft vandaag bekend gemaakt dat er in de
      antitrustzaak tegen Microsoft aangaande webbrowsers een
      schikking bereikt is. De FSFE was in deze zaak betrokken als
      belanghebbende derde partij. "Microsoft heeft haar dominante
      marktpositie misbruikt om concurrenten uit de markt te duwen
      door haar eigen browser aan het Windows besturingssysteem vast
      te linken", zegt Gerloff. "Aangezien het bedrijf blijft weigeren
      om zich aan <a href="/freesoftware/standards/def.html">Open
      Standaarden</a> te houden, worden er nog steeds websites gebouwd
      die alleen met Internet Explorer werken. Voor gebruikers van
      andere browsers is dit een nadelige situatie."
    </p>


    <h2>Interoperabiliteit</h2>

    <p>
      De Europese Commissie onderzoekt ook hoe Microsoft het voor haar
      concurrenten onmogelijk maakt om producten te creëren die kunnen
      samenwerken met haar productiviteitssoftware voor
      desktops. Microsoft heeft een vorm van zelfregulering
      aangeboden. De beloften die ze daarin maken zijn echter
      nutteloos voor Vrije Softwareontwikkelaars aangezien ze elk
      commercieel gebruik van Microsofts interoperabiliteitsinformatie
      uitsluiten.
    </p>

    <p>
      Carlo Piana, juridisch raadgever voor de FSFE, zegt: "Hun
      verbintenissen rondom patenten voldoen geenszins. Ze staan geen
      commerciële exploitatie toe. Zo verhindert Microsoft
      concurrentie van Vrije Software, wat in veel domeinen de
      grootste concurrentie voor hun software is. Het zou er in
      tegenstelling toe leiden dat Microsoft commerciële Vrije
      Softwareontwikkelaars en hun klanten zal kunnen blijven bestoken
      met patent-FUD(fear=angst, uncertainty=onzekerheid en
      doubt=twijfel).
    </p>

    <p>
      Karsten Gerloff zegt: "We zijn tevreden met de beslissing van de
      Commissie om het onderzoek naar interoperabiliteit niet af te
      sluiten. Ze zullen de beloften die Microsoft maakte om de
      concurrentie te verbeteren opvolgen. We hebben er het volste
      vertrouwen in dat de Commissie zal optreden als blijkt dat de
      gemaakte beloften de zaken voor Vrije Software niet vooruit
      helpen."
</p>


</body>
</html>
<!--
Local Variables: ***
mode: xml ***
End: ***
-->
