<?xml version="1.0" encoding="UTF-8"?>
<html newsdate="2020-04-27">
  <version>1</version>

<head>
    <title>NGI Pointer inizia il finanziamento dei bandi per i progetti concepiti per il miglioramento di Internet</title>
  </head>
  
<body>

<h1>NGI Pointer inizia il finanziamento dei bandi per i progetti concepiti per il miglioramento di Internet</h1>

<p newsteaser="yes">NGI Pointer (Nuova Generazione Internet - Programma per il rinnovamento di Internet Aperta) è un'iniziativa della Commissione Europea creata per procurare fondi e supporto a progetti di Software Libero che possano migliorare la piattaforma Internet. La FSFE si è unita al comitato consultivo per dare assistenza ai progetti che vi partecipano. Il primo bando per <a href="https://pointer.ngi.eu/pages/ngi-pointer-opencalls">unirsi a NGI Pointer</a> è aperto fino all'1 giugno 2020.</p>

<p>La FSFE si è unita al comitato consultivo dell'<a href="https://pointer.ngi.eu/">NGI Pointer</a>, uno dei progetti all'interno dell'<a href="https://www.ngi.eu/discover-ngi/">iniziativa Next Generation Internet (“NGI”)</a> della Commissione Europea. Con questo, la FSFE estende l'ambito del proprio lavoro per l'iniziativa NGI, aggiungendo al lavoro svolto attualmente per <a href="https://www.ngi.eu/ngi-projects/ngi-zero/">NGI Zero</a> il supporto al progetto NGI Pointer.</p> 

		<figure>
  <img
      src="/picturebase/miscellaneous/2020-ngi-pointer-creative-800px.png"
      alt="Creativi NGI Pointer"/>
  <figcaption>
    I creativi NGI cambieranno la struttura base di Internet
  </figcaption>
</figure>


<p>Possono accedere ai fondi e al sostegno di NGI Pointer i progetti i cui ambiti ricadono nelle seguenti aree:</p>
 <ul>
  <li>Privacy by design</li>
  <li>Ottimizzazione della rete</li>
  <li>Limitazioni nel protocollo TCP/IP</li>
  <li>Operazioni di rete autonome</li>
  <li>Internet al margine</li>
  <li>Virtualizzazione e isolamento</li>
  <li>Sicurezza di Internet industriale</li>
  <li>Fiducia per i nuovi utenti Internet/Web</li>
  <li>Efficienza energetica</li>
  <li>Sostituzione aperta dell'architettura Internet</li>
</ul> 

<h2>Software Libero facile per tutti</h2>

<p>Come parte del comitato consultivo dell'NGI Pointer, la FSFE darà il proprio supporto ai candidati che avranno successo, tramite suggerimenti su come rendere disponibili in maniera efficace e adeguata i propri progetti come Software Libero, ed anche fornendo assistenza a quelli che desiderano essere conformi a <a href="https://reuse.software/">REUSE</a>.</p>

<p>Siamo in una buona posizione per dare assistenza al progetto NGI Pointer, in quanto il nostro coinvolgimento sarà simile al lavoro che stiamo attualmente svolgendo per il <a href="https://fsfe.org/activities/ftf/ngi0.en.html">progetto NGI Zero (“NGI0”)</a>. In NGI0, infatti, la FSFE lavora in maniera simile insieme ad un consorzio di organizzazioni no-profit per fornire finanziamenti e suggerimenti tecnici a promettenti progetti software, anche se in ambiti differenti da NGI Pointer. Nello specifico, l'<a href="https://nlnet.nl/PET/">azione NGI0 PET</a> cerca di dare sostegno a tecnologie in sviluppo che potenzino la privacy e la fiducia in Internet, mentre l'<a href="https://nlnet.nl/discovery/">azione NGI0 Search and Discovery</a> mira a sostenere i progetti che migliorino come le informazioni sono cercate e trovate online.</p>

<h2>Attivati!</h2>

<p>NGI Pointer ha recentemente lanciato il suo primo <a href="https://pointer.ngi.eu/pages/ngi-pointer-opencalls">bando per i candidati l'1 aprile 2020</a>. Una volta selezionati, i creativi NGI entreranno in un programma di supporto di 12 mesi attraverso diverse fasi che saranno adattate ai bisogni individuali di ogni beneficiario. Il termine per questo primo bando è l'1 giugno 2020. Se pensi di essere adatto come creativo NGI e pronto per migliorare il Web e l'architettura Internet, non aspettare a candidarti!</p>

<p>Similmente, anche le azioni NGI0 PET e Search and Discovery hanno dei bandi in corso con le stesse scadenze. Candidati ora <a href="https://nlnet.nl/propose/">qui</a> per essere parte di NGI0 ed avere sostegno per il tuo progetto software!</p>

</body>

<image url="https://fsfe.org/picturebase/miscellaneous/2020-ngi-pointer-creative-800px.png" />

<tags>
  <tag key="front-page"/>
  <tag key="ngi">Next Generation Internet</tag>
  <tag key="legal">Legale</tag>
</tags>

</html>
