<?xml version="1.0" encoding="UTF-8"?>
<html>
  <head>
    <title>Euroopa Vaba Tarkvara Fondist - FSFE</title>
  </head>
  <body>

  <p id="category"><a href="/about/about.html">Meist</a></p>
  <h1>Euroopa Vaba Tarkvara Fondist</h1>
  
  <h2>Enesenägemus</h2>

  <p>Inimesed <a href="http://fsfeurope.org">Euroopa Vaba 
  Tarkvara Fondis</a> (FSFE) näevad endid erinevatest kultuuridest 
  pärit eurooplastena, kelle ühiseks eesmärgiks on kultuurideülene koostöö 
  ning ühise koostöökultuuri arendamine nii kohalikul kui üleilmsel tasandil.</p>

  <p>Me moodustame valitsustest sõltumatu vabaühenduse ja võrgustiku, mis 
  on osa sarnaste eesmärkide ja visiooniga inimeste üleilmsest võrgustikust. 
  Me ei esinda kedagi peale endi ja oma töö. Meie ühine töö ja pühendumus 
  kõigi digitaalse ühiskonna vabaduste kaitsele on see, mis meid määratleb.</p>

  <p>Kuna vaba tarkvara kogukond kasvab iga päevaga üha kiiremini, muutub 
  tähtsamaks vaba tarkvara nägemuse hoidmine terve, tugeva ja elusana. 
  Mõnel juhul on kõrgendatud poliitiline huvi meie teemade vastu toonud kaasa 
  soovi kasutada neid ära konkreetsete isiklike eesmärkide saavutamiseks 
  pikaajalistest mõjudest hoolimata.</p>

  <p>Seepärast on meie töö keskseks komponendiks vaba tarkvara juriidilise,
  poliitilise ja sotsiaalse aluse hoidmine tugeva, kindla ning sõltumatuna.
  See nõuab põhjalikku vaba tarkvara ja seotud teemade mõistmist. Üle kõige
  vajab see pühendumust ja pikaajalist visiooni.</p>

  <p>Me mõistame, et vahel tähendab põhimõtetele kindlaks jäämine lühi-
  või isegi pikemaajaliseid raskusi, mis võivad olla raskesti selgitatavad
  ning vahel isegi ebapopulaarsed.</p>

  <h3>Põhimõtted</h3>

  <p>Me peame väga oluliseks demokraatiat, läbipaistvust, paljusust,
  järjepidevust, usaldusväärsust ja keskendumist.</p>

  <p>Märkimisväärse õigusliku vastutuse ning otsustamisvõime säilitamise
  vajaduse tingimustes püüab meie struktuur eeltoodud põhimõtteid rakendada
  nii hästi kui võimalik.</p>

  <h3>Struktuur</h3>

  <p>Vabatahtlik töö ja panustamine on kõige alus. Eksisteerivad erinevad
  kaasatuse astmed, kaasatuse aste on esmajoones isiklik otsus. </p>

  <p>Igaüks on teretulnud osalema Euroopa Vaba Tarkvara Fondi tegevuses
  vahetevahel, regulaarselt või püsivalt, tehes fondi tegevusest enda
  tegevuse.</p>

  <p>Kui sa soovid olla osa Euroopa Vaba Tarkvara Fondist, võid
  liituda ühega meie tiimidest – geograafilise või temaatilisega – ning 
  võtta vastutuse tegutseda ja töötada FSFE nimel.</p>

  <p>Riigipõhiste tiimide tööd korraldavad enamasti ühenduse
  liikmed (vt altpoolt), kes vastutavad vastava riigi eest.
  Teiste tiimide tööd korraldavad ühenduse või partnerorganisatsiooni
  (vt altpoolt) liikmed.</p>

  <p>Kui sa soovid aidata kaasa Euroopa Vaba Tarkvara Fondi tööle, 
  aga sul pole aega vabatahtlikuks tööks, võid <a href="/donate/donate.html">annetada FSFEle</a> 
  või hakata <a href="http://fellowship.fsfe.org">Ühingu liikmeks</a>.</p>

  <p>Kui sinu ühenduse eesmärgid on sarnased Euroopa Vaba Tarkvara
  Fondi eesmärkidega ja sa soovid alustada ametliku koostööga, siis
  võib sinu ühendus hakata FSFE <a href="/associates/">partnerorganisatsiooniks</a> 
  ja seeläbi saada FSFE võrgustiku liikmeks.</p>

  <p>Euroopa Vaba Tarkvara Fondi aluseks on ametlik ja seaduse alusel
  asutatud <a href="/about/legal/">ühendus</a>, millel on osakonnad
  liikmesriikides. Liikmesus selles ühenduses nõuab aastates mõõdetavat
  pikaajalist pühendumust ning vastutusvõimet hinnata pikaajalist
  üksmeelt kõrgemalt kui isiklikku arvamust.</p>

  <p>Euroopa Vaba Tarkvara Fond toimib demokraatlikul alusel. 
  Kõik ühenduse liikmed, tiimide liikmed ja ka 
  <a href="http://fellowship.fsfe.org">ühinglased</a> ning partnerorganisatsioonide 
  liikmed on teretulnud aktiivselt otsustusprotsessis osalema.</p>

  <p>Ühenduse liikmekandidaadid esitatakse enamasti tiimide liikmete ning 
  partnerorganisatsioonide poolt ja kinnitatakse FSFE peaassambleel.</p>

  <p>Kuigi vabatahtlik töö ja annetused on meie tegevuse aluseks, mõistame
  et kõiki ülesandeid ei ole võimalik osaajaga teha ning seetõttu
  nõuavad need täiskohaga tööd.</p>

  <p>Euroopa Vaba Tarkvara Fondi töötajad on üldiselt vaid täidesaatjad
  ning ei võta osa otsuste tegemisest. Kõik otsused palkamise/tasustamise
  kohta peavad saama peaassamblee liikmete nõusoleku.</p>

  <p>Nende otsuste põhilise kriteeriumi moodustavad Euroopa Vaba Tarkvara Fondi
  vajadused oma eesmärkide edukaks saavutamiseks. Kui vähegi võimalik, 
  palgatakse igale töökohale inimene, kes on juba teinud sarnast tööd 
  tasustamata – kas FSFEs või kusalgi mujal – sest teadmised, pühendumus ja 
  algatusvõime on FSFEs voorused.</p>

  <p>Ideaalis lubame kellelgi pühenduda täielikult ülesandele, mis oli talle
 juba varem piisavalt tähtis, et panustada suur osa kättesaadavatest ressurssidest.</p>

  <h3>Otsustamisprotsessid</h3> 

  <p>Euroopa Vaba Tarkvara Fondi kuuluvad inimesed usuvad üksmeelsusesse.
  Me proovime alati leida üksmeele – ja vahel ka kompromissi – 
  aktiivsete liikmete seas.</p>

  <p>Me usume, et vahel on vaja tegutseda ka kiirelt ja otsustavalt.
  Seepärast on moodustatud FSFE ühendus ja selle laiendatud täidevkomiteed
  Euroopa ja riiklikel tasandeil. Need pakuvad varustruktuure ja -protseduure,
  mis on demokraatliku protsessiga juhitavad, jälgitavad ja kontrollitavad.</p>

  <p>Sobivat struktuuri otsides otsustati sellise lähenemise kasuks, sest
  see võimaldab läbipaistvust, paljusust ja osalust, jäädes nii lihtsaks
  kui võimalik.</p>

  <p>Selline struktuur kindlustab kõigi FSFE osade osaluse. Ühenduse liikmed,
  tiimide liikmed ning partnerorganisatsioonide liikmed saavad kõik osaleda.
  See võimaldab Euroopa Vaba Tarkvara Fondil tegutseda vajadusel kiirelt ja
  ja kindlustada pikemas perspektiivis tugeva organisatsioonilise
  järjepidevuse.</p>
  </body>

  <timestamp>$Date: 2010-12-22 14:58:53 +0100 (Wed, 22 Dec 2010) $ $Author: nicoulas $</timestamp>
  <translator>Tuuli Lõhmus</translator>
</html>
<!--
Local Variables: ***
mode: xml ***
End: ***
-->
