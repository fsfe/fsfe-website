<?xml version="1.0" encoding="UTF-8"?>

<html>
  <version>1</version>

  <head>
    <title>Νέα - Το FSFE ανακοινώνει το πρώτο Ευρωπαϊκό Τεχνικό Συνέδριο
    Αδειοδότησης και Νομικών Θεμάτων για το Ελεύθερο Λογισμικό</title>
  </head>

  <body>
    <h1>Το FSFE ανακοινώνει το πρώτο Ευρωπαϊκό Τεχνικό Συνέδριο
    Αδειοδότησης και Νομικών Θεμάτων για το Ελεύθερο Λογισμικό</h1>

<p>Η Ομάδα Εργασίας Ελευθερίας του FSFE ανακοινώνει σήμερα το πρώτο Ευρωπαϊκό Τεχνικό
Συνέδριο Αδειοδότησης και Νομικών Θεμάτων για το Ελεύθερο Λογισμικό η οποία θα διεξαχθεί
την Παρασκευή 11 Απριλίου στο Άμστερνταμ, Ολλανδία. Τόπος συνάντησης είναι το ξενοδοχείο
InterContinental Amstel.</p>

<p>Η εκδήλωση στοχεύει σε μεγάλα προγράμματα και μεσαίες / μεγάλες επιχειρήσεις που
επιθυμούν να συζητήσουν τις διαδικασίες τους για τη συμμόρφωση με τις υπάρχουσες άδειες
χρήσης. Οι συμμετέχοντες αναμένεται να συμβάλλουν σε ζητήματα που εκτείνονται από
αναπτυξιακές διαδικασίες μέχρι τη βελτιστοποίηση στη διατύπωση συμβολαίων αγορών προς
όφελος της Ευρωπαϊκής κοινότητας Ελεύθερου Λογισμικού.</p>

<p>Οι Harald Welte και Armijn Hemel θα εκπροσωπήσουν το gpl-violations.org, και ο
Dr. Till Jaeger θα δώσει μία ομιλία για την υποχρεωτική από το νόμο αδειοδότηση.
Ο Ciaran O'Riordan (από το γραφείο του FSFE στις Βρυξέλλες και αντιπρόσωπος για
ζητήματα πατεντών), ο Shane Coughlan (νομικός συντονιστής του FSFE) και ο Marko Milenovic
(μέλος της FTF) θα εκπροσωπήσουν το FSFE.</p>

<p>Αυτή η ημερίδα έχει περιορισμένο αριθμό θέσεων και συνεπώς η συμμετοχή είναι
δυνατή με πρόσκληση μόνο. Προγράμματα και εταιρίες που ενδιαφέρονται να παρακολουθήσουν
αυτή την εκδήλωση θα πρέπει να επικοινωνήσουν με την FTF στο ftf at fsfeurope.org.</p>

<p>Το Ευρωπαϊκό Τεχνικό Συνέδριο Αδειοδότησης και Νομικών Θεμάτων για το Ελεύθερο Λογισμικό
είναι μια από τις δραστηριότητες της Ομάδας Εργασίας Ελευθερίας του FSFE, επίσης
γνωστή ως FTF. Η FTF είναι ένα πρόγραμμα υποδομής το οποίο μπορεί να βοηθήσει ιδιώτες,
έργα και επιχειρήσεις να κατανοήσουν την αδειοδότηση Ελεύθερου Λογισμικού και τις
ευκαιρίες που προσφέρει. H FTF συνεργάζεται με το gpl-violations.org για την αντιμετώπιση
παραβιάσεων αδειών χρήσης στην Ευρωπαϊκή αρένα.</p>

<p>Η FTF αναλαμβάνει πολλές δραστηριότητες, που εκτείνονται από τη λειτουργία ενός
Ευρωπαϊκού Νομικού και Τεχνικού Δικτύου το οποίο προς το παρόν καλύπτει δεκαέξι
Ευρωπαϊκές χώρες και με επαφές από όλο τον κόσμο, μέχρι την προσφορά εκπαιδευτικών
και συμβουλευτικών υπηρεσιών σχετικά με την αδειοδότηση Ελεύθερου Λογισμικού. Παρέχει
μια ποικιλία από υπηρεσίες για άτομα, προγράμματα κοινοτήτων και εμπορικές επιχειρήσεις
με στόχο την καλλιέργεια βέλτιστων πρακτικών σε όλη την έκταση της βιομηχανίας.</p>

<p>Για περισσότερες πληροφορίες σχετικά με την FTF ή το πρώτο Ευρωπαϊκό Τεχνικό Συνέδριο
Αδειοδότησης και Νομικών Θεμάτων παρακαλούμε επικοινωνήστε με την FTF:</p>

<p>Μπορείτε να στείλετε μήνυμα στην Ομάδα Εργασίας Ελευθερίας στη διεύθυνση
 ftf at fsfeurope.org</p>

<address>
Βέλγιο:     +32 2 747 03 57 ext 408<br />
Γερμανία:     +49 700 373 38 76 73 ext 408<br />
Σουηδία:      +46 31 7802160 ext 408<br />
Ελβετία: +41 43 500 03 66 ext 408<br />
Ηνωμένο Βασίλειο:          +44 29 200 08 17 7 ext 408 
</address>

<p>Ο ιστότοπος της Ομάδας Εργασίας Ελευθερίας βρίσκεται στη θέση <a href="/ftf/"
title="Freedom Task Force">https://fsfe.org/ftf/</a></p>

<p>Σχετικά με το Ευρωπαϊκό Ίδρυμα Ελεύθερου Λογισμικού:</p>

<p class="aboutfsfe">Το Ευρωπαϊκό Ίδρυμα Ελεύθερου Λογισμικού (FSFE) είναι μια
     μη-κερδοσκοπική μη-κυβερνητική οργάνωση, η οποία δραστηριοποιείται σε πολλές
     Ευρωπαϊκές χώρες και ασχολείται με πολλές διεθνείς δραστηριότητες. Η πρόσβαση
     στο λογισμικό καθορίζει τη συμμετοχή σε μια ψηφιακή κοινωνία. Για να εξασφαλίσει
     την ισότιμη συμμετοχή στην εποχή της πληροφορίας, καθώς επίσης και τον ελεύθερο
     ανταγωνισμό, το Ευρωπαϊκό Ίδρυμα Ελεύθερου Λογισμικού (FSFE) επιδιώκει και είναι
     αφοσιωμένο στην προώθηση του Ελεύθερου Λογισμικού, το οποίο ορίζεται από τις
     ελευθερίες να χρησιμοποιείται, να μελετάται, να τροποποιείται και να αντιγράφεται.
     Από την ίδρυσή του το 2001, η ευαισθητοποίηση για τα θέματα αυτά, η πολιτική και
     νομική προστασία του Ελεύθερου Λογισμικού και η απόδοση Ελευθερίας στους ανθρώπους
     με την υποστήριξη της ανάπτυξης του Ελεύθερου Λογισμικού είναι κεντρικά ζητήματα
     για το FSFE.</p>

<address>
Περισσότερες πληροφορίες: <a href="/">https://fsfe.org</a>
</address>
  </body>

</html>
<!--
Local Variables: ***
mode: xml ***
End: ***
-->
