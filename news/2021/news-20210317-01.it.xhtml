<?xml version="1.0" encoding="UTF-8"?>

<html newsdate="2021-03-17">
  <version>1</version>
<head>
    <title>Resoconto giornata "Io amo il Software Libero" 2021</title>
  </head>

  <body>

<h1>Resoconto giornata "Io amo il Software Libero" 2021</h1>

<p>Quest'anno abbiamo festeggiato l'11ª edizione della giornata "Io amo il Software Libero". Il 14 febbraio di ogni anno mostriamo il nostro amore per il Software Libero e ringraziamo le persone che lavorano per la libertà software. Noi - la FSFE - vorremmo ringraziare infinitamente tutti coloro che hanno preso parte e festeggiato in questa giornata.</p>

<h3>Giornata "Io amo il Software Libero" 2021</h3>

<p>Per la giornata "Io amo il Software Libero" di quest'anno abbiamo cercato di fare qualcosa di nuovo. Insieme al volontario della FSFE Florian Snow, abbiamo creato alcune <a href="https://download.fsfe.org/campaigns/ilovefs/share-pics/">immagini</a> per condividere il nostro amore per il Software Libero. Queste immagini da condividere possono essere utilizzate per creare un messaggio personalizzato nel quale si dice perché si ama il Software Libero. Le immagini possono essere poi anche condivise sui social.</p>

<p>La seconda novità di questa edizione è stata la nostra <a href="/news/podcast/episode-9.html">puntata del Software Freedom Podcast</a>, in cui Matthias Kirschner, il presidente della FSFE, fa una bella panoramica delle origini e degli ultimi 11 anni della giornata "Io amo il Software Libero". Per la puntata, Bonnie Mehring ha anche invitato diverse persone provenienti da comunità del Software Libero molto conosciute e ha chiesto di condividere i loro pensieri sulla giornata "Io amo il Software Libero" e sulla sua importanza.</p>

<p>In modo simile agli anni scorsi, siamo stati molto presenti sui social e, vista l'attuale pandemia, non abbiamo pianificato nessun evento in presenza. Ma questo non ci ha fermato dal festeggiare e condividere il nostro amore per il Software Libero. Questi sono i numeri della giornata "Io amo il Software Libero" 2021. Nel fediverso, #ilovefs è stato l'hashtag più usato!</p>

<figure>
  <img
      src="https://pics.fsfe.org/uploads/big/48e32abb131f01fda1bf0dae235ae51b.png"
      alt="Fediverso, #ilovefs numero uno" />
</figure>

<h3>Numeri e statistiche per la giornata "Io amo il Software Libero" 2021</h3>

<p>Come gli anni precedenti, molti di noi si sono attivati nel fediverso e su Twitter. Abbiamo conteggiato 411 tweet su Twitter e 210 toot nel fediverso in cui è stato utilizzato l'hashtag #ilovefs. Persone da tutto il mondo si sono unite alla giornata "Io amo il Software Libero" tramite i social e hanno twittato e toottato dal almeno 328 posti diversi. La maggior parte dei messaggi sono stati pubblicati il 14 febbraio, intorno a mezzogiorno (CET). Grazie al nostro ex stagista e attuale volontario <a href="https://www.jayvii.de">Jan Weymeirsch</a> che ha scritto un <a href="https://git.fsfe.org/janwey/ilfs-data">programma per raccogliere e analizzare i dati</a>, abbiamo numeri concreti e dei grafici per visualizzarli:</p>

 <a href="https://pics.fsfe.org/uploads/big/3a51d938c0281e5fc09764c8bd890a9b.png">
<figure>
  <img src="https://pics.fsfe.org/uploads/medium/3a51d938c0281e5fc09764c8bd890a9b.png" alt=""/>
    <figcaption>Spreading love for Free Software online #ilovefs</figcaption>
</figure>
</a>

<a href="https://pics.fsfe.org/uploads/big/e71507fb8b0e8b1b6e3a691780194c4c.png">
<figure>
  <img src="https://pics.fsfe.org/uploads/medium/e71507fb8b0e8b1b6e3a691780194c4c.png" alt=""/>
    <figcaption>Grafico temporale della diffusione online #ilovefs dell'amore per il Software Libero</figcaption>
</figure>
</a>

<h3>Festeggiare insieme</h3>

<p>Alcune persone sono state ispirate del design della nuova immagine da condividere e ne hanno realizzato una propria per mostrare al mondo perché essi ritengono che sia importante usare il Software Libero e dire grazie. Quest'anno, sia persone che organizzazioni hanno sfruttato l'opportunità di inviare un grandissimo GRAZIE a coloro che lavoro così intensamente per la libertà del software durante l'anno.</p>

<figure>
  <img
      src="https://pics.fsfe.org/uploads/big/09c38ab455a853df90a04bc166064f53.png"
      alt="Io amo il Software Libero perché gli utenti della biblioteca a cui insegno strumenti digitali e metodi possano utilizzarlo, non importa quale sia il sistema operativo che essi utilizzano o quali siano le loro possibilità finanziarie." />
</figure>

<p>Mentre la distanza sociale ci ha impedito di festeggiare insieme offline, siamo stati comunque in grado di incontrarci online. Un esempio di questo lo hanno fornito i <a href="https://developers.italia.it/">Developers Italia</a> che hanno creato una stupenda immagine di gruppo.</p>

<figure>
  <img
      src="https://pics.fsfe.org/uploads/big/15dc44d996705ded8f3962c68e316c4f.png"
      alt="Developers Italia che festeggiano insieme la giornata Io amo il Software Libero" />
</figure>

<p>Oltre a centinaia di singole persone, anche alcuni progetti si sono uniti ai festeggiamenti e alcuni hanno anche creato dei post dedicati sui blog, come <a href="https://blog.documentfoundation.org/blog/2021/02/14/free-software-its-about-much-more-than-zero-cost/">The Document Foundation</a> o <a href="https://bits.debian.org/2021/02/ilovefs-2021.html">Debian</a>. Dato l'evidente quantità, non riusciamo ad evidenziarli tutti ma ne abbiamo presi solo alcuni.</p>

<h3>Confronto numerico</h3>

<p>In confronto allo scorso anno, abbiamo notato un leggero calo dei tweet e toot, tornando al livello di partecipazione del 2019. Mentre nel 2020 sono stati postati 539 tweet su Twitter e 330 nella rete del fediverso, ci sono stati 473 tweet e 194 toot nel 2019. In qualche modo ci si aspettava una diminuzione visto che l'evento di quest'anno capitava di domenica.</p>

<p>Ma, tuttavia, la cosa più importante da tenere è il significato che sta dietro a questi numeri e statistiche: è il senso di appartenenza alla comunità generato dalla giornata. Tutte queste persone, organizzazioni e aziende da diverse comunità del Software Libero si uniscono nella giornata "Io amo il Software Libero", festeggiando insieme e sapendo condividere valori comuni. Insieme, mostriamo quanto sia importante usare, studiare, condividere e migliorare il software per un mondo migliore digitale e analogico!</p>

<figure>
  <img
      src="https://pics.fsfe.org/uploads/small/5dbcee2f3f98ef9d2d1622951fbd93d8.png"
      alt="Thank you heart" />
</figure>

<p>Nel caso non avessi avuto l'opportunità di ringraziare il tuo progetto preferito, segnati il 14 febbraio sul calendario del prossimo anno come giornata "Io amo il Software Libero". Ma ricorda: puoi sempre esprimere la tua gratitudine e il tuo apprezzamento lungo tutto l'anno. Non c'è bisogno infatti di un giorno speciale, perché semplicemente è sempre il tempo giusto per ringraziare!</p>

<p>Vorremmo ringraziare tutto coloro che si sono coinvolti ed hanno contribuito a questa giornata, come anche gli innumerevoli sviluppatori, traduttori, responsabili della comunità, artisti e chiunque altro sia coinvolto nel Software Libero.</p>
 
</body>

  <tags>
    <tag key="front-page"/>
    <tag key="ilovefs">Io amo il Software Libero</tag>
  </tags>


<discussion href="https://community.fsfe.org/t/628"/>
<image url="https://pics.fsfe.org/uploads/medium/8ab8eeca5ae95b8a5bfc9e279462674c.png"/>
</html>

