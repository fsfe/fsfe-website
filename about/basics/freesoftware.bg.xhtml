<?xml version="1.0" encoding="UTF-8" ?>
<html>
  <head>
    <title>ФССЕ - Какво е Свободен софтуер?</title>
  </head>

  <body>
    <h1>Какво е свободен софтуер?</h1>

<p>„Свободен“ в „Свободен софтуер“ се отнася до свободата, а
  не до цената (на английски думата „free“ означава „свободен“, но и
  „безплатен“, Б.пр.). Използвана с това си значение от 80-те, първата документирана
  завършена дефиниция се явява бюлетинът на <a href="http://www.gnu.org/bulletins/bull1.txt">GNU, vol. 1 no.1</a>, публикуван през Февруари 1986. В частност, четири свободи
  определят <a href="http://www.gnu.org/philosophy/free-sw.html">Свободния софтуер</a>:</p>

<ul>
<li><h3>Свободата да използваш програмата, за каквито и да е цели.</h3>
  <p> <em>Поставянето на ограничения върху употребата на Свободния
      софтуер, като например време („30-дневен пробен период“, „лицензът изтича на
      1 януари 2004“), цел („дава се разрешение само за изследователска и нестопанска
      употреба“, „не може да се използва за еталонни тестове“) или географски регион
      („не трябва да се използва в страната X“) правят програмата несвободна.</em></p>
</li>

<li><h3>Свободата да изучаваш как работи програмата и да я пригаждаш
      към своите нужди.</h3>
    <p> <em>Поставянето на правни или практически ограничения върху
        разбирането и модифицирането на програма, като задължителна покупка на
        специални лицензи, подписване на „Non-Disclosure-Agreement“ (NDA), или –
        за програмни езици имащи множество форми на представяне – да се прави
        недостъпен предпочитания от хората начин за разбиране и редактиране на
        програмата („изходен код“)  също прави програмата собственическа (несвободна).
      Без свободата да променят някоя програма хората ще останат на милостта на
      единичен доставчик.</em></p>
</li>

<li><h3>Свободата да разпространяваш копия, за да можеш да помогнеш
      на съседа си.</h3>
    <p> <em>Софтеурът може да бъде копиран/разпространяван буквално
        безплатно. Програмата става несвободна, ако не ви е позволено да я дадете
        на човек в нужда. Това може да бъде направено срещу заплащане, ако така
        решите.</em></p>
</li>

<li><h3>Свободата да подобрявате програмата и да пуснете подобренията
      публично, така че цялата общност да се облагодетелства.</h3>
    <p> <em>Не всеки е еднакво добър програмист във всички посоки.
        Някои хора въобще не знаят как да прогамират. Тази свобода позволява на
        тези, които нямат времето, или уменията да разрешат някой проблем, непряко
        да получат достъп до свободата да променяш. Това може да бъде сторено срещу
        заплащане.</em></p>
</li>
</ul>

<p>Тези свободи са права, а не задължения, въпреки че спазването
  им за обществото може понякога да задължи индивида. Всеки може да избере да не
  се възползва от тях, но може също така да избере да се възползва от всичките.
  В частност, трябва да се разбере, че Свободният софтуер не изключва търговска
  употреба. Ако една програма не позволява търговска употреба и търговско
  разпространение, тя не е Свободен софтуер. Несъмнено нарастващ брой компании
  основават бизнес модела си изцяло, или поне частично, върху Свободния софтуер,
  включително някои от най-големите разпространители на собственически софтуер.
  Свободният софтуер прави законно осигуряването на помощ, не го прави задължително.</p>

<h3>Терминология</h3>
<p>Английският изглежда е единственият език, в които съществува
  такова силно двусмислие между свобода и цена. Когато се преведе на други езици
  Свободният софтуер се превръща в „logiciels libre“ на френски, „software libre“
  на испански, „software libero“ на италиански, „Fri Software“, или какъвто и да
  е еквивалентния термин в местния език, отнасящ се до свободата.</p>

<h3>Отворен код</h3>
<p>На 3 февруари 1998, по времето, когато Netscape обявили, че ще
  пуснат своя браузър като Свободен софтуер, група хора се срещнали в Пало Алто,
  Силициевата долина и предложили да започнат маркетингова кампания за Свободния
  софтуер, използвайки термина „Отворен код“. Целта била бърза комерсиализация
  на Свободния софтуер и възприеманото му от компании и рискуващи капиталисти на
  избухващата нова икономика. Като средства за целта, те направили съзнателното
  решение да оставят настрана всички дългосрочни въпроси (като философия, етика
  и социални ефекти) свързани със Свободния софтуер, тъй като чувствали, че те са
  препятствие по пътя на бързото приемане от икономиката. Те предложили да се
  акцентира само върху технологичните преимущества<a class="fn" href="#fn">1</a>.</p>

<p>Често използван от хора, които се отнасят към това което 
  означава Свободния софтуер, терминът „Отворен код“ – първоначално дефиниран
  да означава същото като Свободния софтуер по отношение на лицензи и
  изпълнение – е пострадал от неправилна употреба. В наши дни той редовно се
  употребява за всичко между Свободния софтуер и силно собственическата
  „Програма за правителствена сигурност“ („Governmental Security Program“ (GSP))
  на Microsoft<a class="fn" href="#fn">2</a>.</p>

<h3>Libre Software</h3>
<p>Когато Европейската комисия започнали да се занимават със
  Свободния софтуер на редовни начала, те потърсили как да избегнат двусмислието
  на английското словосъчетание „Free Software“ и погрешните разбирания на израза
  „Отворен код“, което довело до приемането на трети термин, който изскочил
  случайно около 1992 – „Libre Software“.Терминът се е доказал като устойчив на
  неправилна употреба и все още се използва по сходен начин за Свободния софтуер.
  Така че, той може да представи решение на тези, които се страхуват, че няма да
  бъдат разбрани правилно, когато говорят английски.</p>

    <h2 id="fn">Справки</h2>

    <ol>
      <li>
	За справка вижте <a href="http://web.archive.org/web/20021217003716/http://www.opensource.org/advocacy/faq.html">OSI
FAQ</a>
:
      <em>Каква е връзката между „отворения код“ и „Свободния софтуер“? Инициативата
      за Отворен код (The Open Source Initiative) е маркетинг за Свободния софтуер.
      OSI просто изнася на преден план технологичните предимства на Свободния софтуер,
      оставяйки въпросите, касаещи свободата на по-заден.</em>
      </li>

      <li>
	В тази програма правителства
	и вътреправителствени организации плащат значителни такси за повърхностен поглед
	върху някои части на изходния код на Windows във специални съоръжения на Microsoft.
	Това може да увеличи „осезаемата сигурност“, но по същество е безполезно – особено
	след като те дори не знаят дали видяното от тях е същото, като това, което
	имат на компютрите си. И разбира се, това не им дава свобода.
      </li>
    </ol>
    
  </body>

  <timestamp>$Date: 2011-01-21 13:57:30 +0100 (Fr, 21. Jan 2011) $ $Author: maelle $</timestamp>
  <translator>Пламен Стоев</translator>
</html>
<!--
Local Variables: ***
mode: xml ***
End: ***
-->

