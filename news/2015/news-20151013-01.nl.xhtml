<?xml version="1.0" encoding="UTF-8" ?>

<html newsdate="2015-10-08">
	<head>
	<title>FSFE overtuigt 1125 overheden om advertenties voor onvrije software te verwijderen</title>
	</head>
	
		<body class="press release">
<h1>FSFE overtuigt 1125 overheden om advertenties voor onvrije software te verwijderen</h1>

<p newsteaser="yes">Na zes actieve jaren word de 
<a href="/campaigns/pdfreaders/pdfreaders.html">PDF-lezerscampagne</a>
als een van onze meest succesvolle campagnes deze maand beëindigd.</p>
 
<p>De campagne begon in 2009 met de wil om advertenties voor PDF-leessoftware van 
overheidswebsites te verwijderen.

Om te beginnen dienden vrijwilligers 2104 "bugs" in: gevallen waarin 
onvrije PDF-software direct werd gepromoot door publieke autoriteiten. 
De FSFE <a href="/campaigns/pdfreaders/buglist.html">maakte hier een lijst van</a> en plaatste deze online. 
Sinds die tijd gingen honderden Vrije Software-activisten tot actie over 
door de betreffende overheden aan te schrijven en op veranderingen op hun websites aan te dringen.
We ontvingen veel positieve feedback van de instituten waarin zij ons bedankten voor 
onze brieven. Op dit moment zijn 1125 van de 2104 websites (53%) aangepast door het 
verwijderen van links naar onvrije PDF-lezers of door het toevoegen van links naar Vrije Software PDF-lezers.</p>

<p>
FSFE schreef niet alleen brieven maar verzamelde ook handtekeningen voor een  
<a href="/campaigns/pdfreaders/petition.html">petitie
met de oproep om het adverteren voor onvrije softwareprodukten op overheidswebsites te beëindigen</a>. 90 Organisaties, 63 bedrijven en 2731 individuen ondertekenden deze petitie.</p>

 <p>We waren verder ook in staat om een verandering te bewerkstelligen op zowel nationale alswel internationale niveaus.</p>
    
	<ul><li> In Duitsland legden  
    <a href="http://gruen-digital.de/2012/03/document-freedom-day-kleine-anfrage-zur-werbung-fuer-adobe-reader-eingereicht/">nationale partijen</a>
    verklaringen af ten gunste van vrije PDF-lezers. De Duitse regering heeft het gebruik van ons tekstknipsel aanbevolen in hun 
    <a href="http://www.cio.bund.de/Web/DE/Architekturen-und-Standards/Migrationsleitfaden-und-Migrationshilfen/migrationsleitfaden_node.html">migratiegids</a>.
    FSFE's Duitslandcoördinator Max Mehl <a href="http://blog.mehl.mx/2015/german-government-wants-authorities-to-advertise-pdfreaders/">beschrijft het</a> 
    in detail in zijn blogpost.</li>
    <li> In de EU: het Europees Parlement 
    <a href="/campaigns/pdfreaders/parliamentary-questions-eu.en.html">vroeg direct</a>
    aan de Europese Commissie wat de redenen waren voor het adverteren voor specifieke software en welke stappen er werden gezet om dit probleem op te lossen.</li>
    <li> In 2011 kwam een van onze pdfreaders.org-coördinatoren,
    <a href="http://blogs.fsfe.org/polina/2015/09/10/free-pdf-reader-for-the-web-browser/">Hannes Hauswedell,
    in contact met Google</a>. Hij vroeg hen om de PDF-lezer in hun Chrome-browser te publiceren als Vrije Software. In mei 2014
    <a href="https://twitter.com/nasko/status/469595752734269440">werden de pdfium-bronnen eindelijk openbaar gepubliceerd</a>. Hoewel FSFE's verzoek niet de enige reden zal zijn geweest dat zij tot publicatie zijn overgegaan, markeert dit een belangrijke verandering voor de brede acceptatie van Vrije Software PDF-lezers.</li>
    </ul>

<blockquote>
	<p>"Dit succes zou niet mogelijk zijn geweest zonder de hulp en het harde werk van 
onze vrijwilligers en de steun van onze donoren.
  <strong>Bedankt!</strong> Hoewel veel publieke en private websites nog steeds onvrije 
lezers promoten is het bewustzijnsniveau sterk veranderd tijdens onze campagne. Het zou nu 
ook veel gemakkelijker voor je moeten zijn om de beheerders van de resterende websites te benaderen.
Vandaag de dag gebruiken de meeste internetgebruikers al Vrije Software wanneer zij een 
PDF-bestand in hem browser openen: een groot verschil met 2009!", zegt Hannes Hauswedell die de campagne is gestart. 
"Er blijft natuurlijk nog werk te doen en we nodigen je uit om overheden eraan te blijven herinneren 
om open standaarden te gebruiken en geen onvrije software aan te bevelen. En met jouw steun 
zullen wij ook door blijven vechten voor een web dat de privacy en de vrijheid van haar gebruikers 
respecteert!"</p></blockquote>

 <p>Om <a href="/campaigns/pdfreaders/follow-up.html">mee te doen</a>
 kan je gebruik maken van onze <a href="/campaigns/pdfreaders/letter.html">voorbeeldbrief</a>
 die je kan versturen aan de betreffende overheid, of je kan er zelf een schrijven. 
 Verzeker jezelf ervan dat daarbij duidelijk is waar je een lijst kan vinden met 
 <a href="http://pdfreaders.org">Vrije Software PDF-lezers</a> die de link op de website kan vervangen.</p>
 <p>Met opnieuw speciale dank aan de activisten, vrijwilligers en donoren die geholpen hebben om van deze campagne een succes te maken!</p>
 
 </body>
 
	<tags>
		<tag content="voorpagina">front-page</tag>
		<tag content="overheid">PublicAdministration</tag>
		<tag content="PDF-lezers">PDFreaders</tag>
		<tag content="Campagnes">Campaigns</tag>
	</tags>
<translator>André Ockers</translator>
</html>
