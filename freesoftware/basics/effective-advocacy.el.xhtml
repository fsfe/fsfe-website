<?xml version="1.0" encoding="UTF-8"?>
<html>
  <version>1</version>

  <head>
	<meta name="author-name-1" content="Sam Tuke"/>
	<meta name="author-link-1" content="/about/tuke/tuke.html"/>
	<meta name="publication-date" content="2011-08-10"/>
	  <title>Κατευθυντήριες Οδηγίες για την Υπεράσπιση</title>
  </head>
  <body>
  <h1>Αποτελεσματική υπεράσπιση του Ελεύθερου Λογισμικού</h1>

<p>Το να εξηγείς στον κόσμο για το Ελεύθερο Λογισμικό, είναι ένα σημαντικό, 
αλλά μερικές φορές δύσκολο έργο. Οι σύνθετες ιδέες και η ορολογία, οι λεπτές 
παραλλαγές, αλλά και η ιστορική του πορεία με το έντονο πολιτικό περιεχόμενο, 
όλα αυτά μπορούν να είναι εις βάρος της αποτελεσματικής του υπεράσπισης. Αυτές 
οι κατευθυντήριες γραμμές έχουν στόχο να σας βοηθήσουν να επικοινωνείτε με 
σαφήνεια και συνέπεια, να παρουσιάζετε τον εαυτό σας και αυτά που λέτε με 
τρόπο ακαταμάχητο και αξιόπιστο.</p>

<hr/>

<p><strong>Να</strong> μιλάτε για το Ελεύθερο Λογισμικό ελεύθερα και συχνά
με τους φίλους και τους συνεργάτες σας.</p>

<p><strong>Να μην</strong> κριτικάρετε τους άλλους για την απουσία 
ενδιαφέροντος ή την έλλειψη κατανόησης που δείχνουν για το Ελεύθερο Λογισμικό. 
Προσπαθήστε να κατανοήσετε τους ανθρώπους που δεν συμφωνούν μαζί σας, και μην 
επιχειρήσετε να τους πιέσετε να υιοθετήσουν τις δικές σας απόψεις. Το Ελεύθερο 
Λογισμικό είναι ένα σημαντικό θέμα και πηγή έμπνευσης από μόνο του. Αν κάποιος 
δεν μπορεί να διακρίνει την αξία του, τότε απλώς περιμένετε μέχρι να βρείτε 
κάποιον άλλον που να μπορεί, για να συνεχίσετε τη συζήτηση.</p>

<hr/>

<p><strong>Να</strong> δίνετε πραγματικά παραδείγματα και με εποικοδομητικό 
τρόπο για τα προβλήματα που προκαλεί το μη-Ελεύθερο Λογισμικό. Αν αναφέρεστε 
σε έναν «εμπορικό προμηθευτή», μπορεί να είναι το ίδιο αποτελεσματικό όσο και 
το να μιλάτε για μία εταιρεία με το όνομά της.</p>

<p><strong>Να μην</strong> εστιάζετε την κριτική σας για το ιδιοκτησιακό 
λογισμικό σε μία μόνο εταιρεία. Εάν πρέπει να αναφέρετε μια εταιρεία 
ονομαστικά, τότε προσπαθήστε να προσφέρετε αρκετά παραδείγματα διαφόρων 
εταιρειών, για να δείξετε ότι το πρόβλημα επηρεάζει περισσότερους από έναν 
οργανισμούς. Τα πιο σοβαρά προβλήματα που αφορούν το μη-Ελεύθερο Λογισμικό 
είναι γενικής φύσης. Αν αναφερθείτε στα προβλήματα λογικής τάξης που επηρεάζουν
μία αγορά ή μία συγκεκριμένη πρακτική, αυτό θα προσδώσει στις θέσεις σας 
μεγαλύτερη επιρροή και θα σας βοηθήσει να αποφύγετε τη μεροληψία.</p>

<hr/>

<p><strong>Να</strong> παραθέτετε τα γεγονότα και τις πηγές σας, όπου είναι 
εφικτό, αλλά να είστε σαφείς σχετικά με την προέλευση των πληροφοριών σας. 
Εάν δεν μπορείτε να θυμηθείτε την παραπομπή για κάτι που αναφέρατε σε κάποια 
συζήτηση, τότε εξετάστε την περίπτωση να κρατήσετε μία σημείωση, δεσμευόμενοι 
ότι θα στείλετε μέσω e-mail αυτήν την παραπομπή αργότερα, όταν θα έχετε το 
χρόνο να τη βρείτε.</p>

<p><strong>Να μη</strong> βασίζετε τα επιχειρήματά σας σε πληροφορίες τις 
οποίες δεν μπορείτε να θυμηθείτε με σαφήνεια ή να επιβεβαιώσετε εύκολα. 
Επικεντρωθείτε στα γεγονότα και μη μπαίνετε σε εικασίες, γενικεύσεις και 
αόριστες υποθέσεις εργασίας, παρά μόνο στις σπάνιες περιπτώσεις όπου κάτι 
τέτοιο είναι πραγματικά σκόπιμο.</p>

<hr/>

<p><strong>Να</strong> σταθμίζετε προσεκτικά τα επιχειρήματά σας στο δικό σας 
επίπεδο κατανόησης, αλλά και σε εκείνο των συνομιλητών σας. Επικεντρώστε σε 
θέματα που γνωρίζετε καλά και για τα οποία διαθέτετε προσωπική εμπειρία (ακόμα 
και αν δεν είναι και τόσο επίκαιρα ή πολύ εντυπωσιακά) και τα οποία το 
ακροατήριό σας θα είναι σε θέση να αντιληφθεί άμεσα.</p>

<p><strong>Να μη</strong> γίνεται η ομιλία σας υπερβολικά τεχνοκρατική ή 
θεωρητική, αν μπορείτε να διακρίνετε ότι κάτι τέτοιο είναι ακατάλληλο για 
το κοινό σας. Είναι εύκολο να μιλά κανείς επί μακρόν για το προσωπικό του 
αγαπημένο project ή για τις αρχές του, αλλά να θυμάστε ότι αν ο στόχος σας 
είναι να υπερασπιστείτε αποτελεσματικά το Ελεύθερο Λογισμικό, τότε θα πρέπει 
να ορίσετε τα ενδιαφέροντα και το τεχνικό επίπεδο του κοινού σας και να τους 
προσεγγίσετε ανάλογα.</p>

<hr/>

<p><strong>Να</strong> έχετε υπομονή, ηρεμία, λογική και στόχευση στην 
επικοινωνία σας. Αγνοήστε τις προκλητικές συμπεριφορές, αν είναι δυνατόν, και 
προσπαθήστε να τις αποκλιμακώσετε, όταν δεν είναι.</p>

<p><strong>Να μην</strong> είστε βιαστικοί, θυμωμένοι, και με προσωπικές 
αντιπαραθέσεις στις επικοινωνίες σας. Δεν έχετε τίποτα να αποδείξετε, ενώ το 
Ελεύθερο Λογισμικό θα συνεχίσει να αναπτύσσεται ανεξαρτήτως της γνώμης του 
οποιουδήποτε μεμονωμένου προσώπου ή ομάδας, γι' αυτό λοιπόν, μην εμπλέκεστε 
σε μη εποικοδομητικές αντιπαραθέσεις.</p>

<hr/>

<p><strong>Να</strong> εργαστείτε σκληρά για να συναντηθείτε και να συζητήσετε
με ανθρώπους που έχουν εκδηλώσει το ενδιαφέρον τους για το Ελεύθερο Λογισμικό. 
Δώστε συνέχεια σε αυτές τις επαφές και προσπαθήστε να τους δώσετε όλες τις 
πληροφορίες που ζητούν (σε λογικά πλαίσια).</p>

<p><strong>Να μη</strong> σπαταλάτε το χρόνο σας επικοινωνώντας με ανθρώπους 
που έχουν εκφράσει σαφώς την έλλειψη ενδιαφέροντος. Οι προσπάθειές σας μπορεί 
να είναι πιο παραγωγικές αλλού.</p>

<hr/>

<p><strong>Να</strong> οργανώνετε παρουσιάσεις καλού Ελεύθερου Λογισμικού, 
ειδικά αν το χρησιμοποιείτε και εσείς οι ίδιοι. Η μετάδοση της εμπειρίας 
είναι παράγοντας εμπιστοσύνης, άρα, το να δείξετε πώς επωφελείσθε «σήμερα» 
από το Ελεύθερο Λογισμικό, μπορεί να αποβεί πολύ πιο ελκυστικό για μερικούς 
ανθρώπους από οποιοδήποτε φιλοσοφικό επιχείρημα.</p>

<p><strong>Να μην</strong> υπόσχεσθε και μην υπονοείτε πράγματα που το 
Ελεύθερο Λογισμικό δεν μπορεί να προσφέρει. Μπορείτε να κάνετε πάρα πολλά 
πράγματα με το Ελεύθερο Λογισμικό, αλλά όχι τα πάντα, και το να προσποιηθούμε 
ότι δεν είναι έτσι, θα οδηγήσει μόνο σε κακώς αυξημένες προσδοκίες και, άρα, 
σε αποθάρρυνση και απογοήτευση.</p>

<hr/>

<p><strong>Να</strong> βρείτε τρόπους να καλέσετε νέες επαφές, να συναντήσετε 
άλλους υποστηρικτές του Ελεύθερου Λογισμικού και να είστε σε επαφή με τις 
ομάδες της τοπικής κοινότητας. Το να συναντάτε ανθρώπους που σκέπτονται με 
όμοιο με εσάς τρόπο και με κοινά ενδιαφέροντα, είναι ένας εξαιρετικός τρόπος 
για να αναθερμάνετε ένα νέο ενδιαφέρον για το Ελεύθερο Λογισμικό.</p>

<p><strong>Να μην</strong> περιμένετε ότι ο καθένας που συναντάτε θα 
ενδιαφερθεί να παρακολουθήσει την τοπική σας Ομάδα Χρηστών Ελεύθερου Λογισμικού
ή το hackerspace που ίσως διαθέτετε. Οι περισσότεροι θα έρθουν μόνο μία ή και 
περισσότερες φορές σε μια κοινωνική εκδήλωση ή σε μία κοινότητα, αν αυτή τους 
καλοδεχθεί και αποδεχθεί το επίπεδο του ενδιαφέροντος και της  κατανόησης που 
διαθέτουν. Ακόμα και όταν αυτό ισχύει, θα πρέπει να είστε φιλόξενοι και 
υπομονετικοί, και μην προσδοκάτε παρά μόνο για λίγους από τους γνωστούς σας 
ότι θα έχουν τη διάθεση να περάσουν τον ελεύθερο χρόνο τους, ερχόμενοι σε μια 
τέτοια εκδήλωση.</p>

<hr/>
  </body>
  <tags>
    <tag>editors</tag>
    <tag>advocacy</tag>
    <tag>fellowship</tag>
    <tag>community</tag>
  </tags>
  <timestamp>$Date$ $Author$</timestamp>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->

