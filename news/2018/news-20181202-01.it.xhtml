<?xml version="1.0" encoding="UTF-8"?>
<html newsdate="2018-12-05">
  <version>1</version>

<head>
     <title>Cosa caratterizza un'impresa di software libero?</title>
</head>   

<body> 
	
    <h1>Cosa caratterizza un'impresa di software libero?</h1>

    <p newsteaser="yes">(I dibattiti su una <a
    href="http://blogs.fsfe.org/greve/?p=251">Strategia Europea del
    Software</a> hanno riguardato molteplici problematiche di interesse
    generale, tuttavia i dibattiti non possono essere resi pubblici per ragioni
    di confidenzialità. Invece, questo articolo si concentra su una questione
    analizzandola da un punto di vista personale).</p>

    <p>Sebbene sembri una questione antiquata, <em>Come fare soldi con il <a
    href="http://fsfe.org/activities/wipo/fser.en.html">Software
    Libero?”</a></em> era una domanda molto frequente fino a qualche anno fa.
    Oggi questa domanda ha evoluto verso <em>“Quali strategie commerciali di
    successo possono essere implementate sulla base del Software
    Libero?”</em></p>

    <p>Questa domanda molto più precisa è stata posta più volte durante le
    discussioni a proposito della Strategia Europea del Software, con in
    particolare dei contributi interessanti provenienti da diverse personalità,
    come <a
    href="http://blogs.the451group.com/opensource/2009/02/23/on-open-source-business
    -strategies-again/">Matthew Aslett</a>, <a
    href="http://carlodaffara.conecta.it/?p=104">Carlo Daffara</a> o <a
    href="http://news.cnet.com/8301-13505_3-10168267-16.html">Matt Asay</a>.
    Un'altra personalità si è recentemente interessata alla questione: <a
    href="http://www.thondomraughts.com/2009/03/making-money-with-free-software.
    html">Anoop John</a>, che incontrai in <a
    href="http://blogs.fsfe.org/greve/?p=144">Kerala due anni fa</a>.</p>
    
    <p>Dopo diversi anni nel campo, aiutando gli imprenditori a trovare modelli
    commerciali adatti a loro, discutendo la questione delle compagnie di
    Software Libero e la diversità di una comunità sia commerciale che non
    commerciale, una serie di elementi risaltano, e vorrei condividerli.</p>
  
    <h2>Punto primo: Pensare in modo chiaro</h2>

    <p>Per sviluppare delle strategie commerciali, è necessaria in primo luogo
    una comprensione chiara degli elementi di cui ci vogliamo occupare.
    Sfortunatamente, questo compito non è facilitato da un comune uso ambiguo
    di alcuni termini per alcuni concetti e problematiche fondamentalmente
    differenti, ad esempio l'uso del termine “Open Source” a indicare un
    modello di software, un modello di sviluppo o un modello commerciale.</p>

    <p>Questi modelli sono ortogonali, come le tre assi di un sistema 3D, i
    loro rispettivi differenziatori sono il <strong>controllo</strong> (modello
    di software), la <strong>collaborazione</strong> (modello di sviluppo),
    <strong>reddito</strong> (modello commerciale).</p>

    <ul>

      <li>L'asse del <strong>modello di software</strong> è quello di cui si
      discute più spesso. Da una parte c'è il software proprietario, per il
      quale il produttore mantiene un controllo completo sul software, mentre
      l'utente riceve un permesso d'uso limitato attraverso una licenza,
      concessa sotto ben precise condizioni. Dall'altra parte c'è il Software
      Libero, il quale garantisce all'utente un controllo sol software senza
      precedenti, attraverso una garanzia irrevocabile ex-ante, ed un diritto
      universale d'uso, studio, modifica e distribuzione del software.</li>

      <li>L'asse del <strong>modello di sviluppo</strong> descrive le barriere
      di collaborazione, dai progetti sviluppati da una singola persona o
      venditore, fino a progetti che permettono un'ampia collaborazione
      globale. Questo elemento non dipende dal modello di software adottato.
      Esiste software proprietario che permette una considerevole
      collaborazione, ad esempio per quanto riguarda il programma di
      partenariato SAP, e Software Libero sviluppato da una sola persona o
      compagnia, con poche o nulle contribuzioni esterne.</li>

      <li>L'asse del <strong>modello commerciale</strong> descrive il tipo di
      modello di reddito scelto per il software. Diverse opzioni per quest'asse
      includono: formazione, servizi, integrazione, sviluppo personalizzato,
      modelli di abbonamento. “Commercial Off The Shelve” (COTS), “Software as
      a Service” (SaaS), eccetera.</li>

    </ul>

    <p>Queste tre assi definiscono lo spazio in cui qualunque progetto di
    sviluppo di software, o qualunque prodotto proveniente da una compagnia
    qualsiasi, possono liberamente posizionarsi. Ciò non significa che tutte le
    combinazioni possibili avranno successo. Un modello di reddito basato su
    strategie di lock-in con cicli di aggiornamento rapidi e a pagamento
    difficilmente funzionerà con il Software Libero come modello di software,
    se il modello commerciale prevede il completamento di una transazione
    finanziaria come una delle condizioni per concedere una licenza.</p>

    <p>Si dovrebbe considerare che la sovrapposizione tra possibili modelli
    commerciali sulla base dei diversi modelli di software è molto più ampia di
    quanto generalmente non si creda. Le condizioni di base del modello del
    Software Libero rendono generalmente impossibile compromettere le
    condizioni di ottenimento di una licenza, includendo ad esempio il
    requisito di una transazione finanziaria. Tuttavia, attraverso il modello
    commerciale è possibile ottenere flussi di reddito molto simili attraverso
    delle costruzioni contrattuali, marchi e/o certificazioni.</p>

    <p>Ognuna di queste assi richiede un'attenzione specifica ed un'attenta
    pianificazione, sulla base degli scopi del progetto.</p>

    <p>Se, ad esempio, lo scopo è quello di lavorare con la concorrenza su un
    componente non differenziato, al fine di raggiungere un'indipendenza da un
    potenziale fornitore monopolistico, può essere appropriato concentrarsi su
    una collaborazione e scegliere un modello di software che includa una
    licenza Copyleft. In questo caso, il modello commerciale può essere
    trascurato, poiché il beneficio dell'investimento si presenta nella forma
    dell'acquisizione di una maggiore indipendenza strategica, e costi di
    licenza più bassi.</p>

    <p>In un altro caso, una compagnia potrebbe scegliere un modello di
    sviluppo comunitario basato su una potente licenza Copyleft, con un modello
    di reddito basato sulla pubblicazione di edizioni stabili di software
    destinato alle imprese, e per le quali le aziende forniscono garanzie di
    maturità, stabilità e sicurezza per i loro clienti.</p>

    <p>Il numero di combinazioni possibili è quasi infinito; le scelte fatte
    determineranno gli elementi di differenziazione di ogni impresa con le
    altre, insieme ai loro fattori di forza e debolezza. Avere questi parametri
    ben chiari in mente è essenziale per elaborare una strategia economica di
    successo.</p>

    <h2>Punto secondo: Una libertà in movimento.</h2>

    <p>Secondo Gartner, l'utilizzo di software libero dovrà essere pari al 100%
    nel Novembre 2009. Questa considerazione rende l'uso del Software Libero un
    cattivo criterio per definire un'impresa di Software Libero. Le
    contribuzioni attive a dei progetti di Software Libero sembrano essere una
    scelta leggermente preferibile, ma poiché molti progetti di Software Libero
    anno adottato un modello di sviluppo collaborativo del quale gli
    utilizzatori dirigerebbero loro stessi lo sviluppo, questa etichetta si
    applicherebbe anche a delle imprese che non appartengono al settore
    informatico (IT).</p>

    <p>Le aziende che appartengono al settore informatico sono tra gli utenti
    più intensivi del software, e spesso sono integrate a un insieme/ambiente
    di applicazioni più ampio. Facendo parte di questo insieme, il loro uso del
    software non si riferisce solo ai desktop e ai server utilizzati dai
    dipendenti dell'azienda, ma anche alla piattaforma sulla base della quale
    la soluzione software della compagnia è fornita.</p>

    <p>Mantenere l'uso di piattaforme proprietarie su misura è inefficace e
    costoso, e dipendere da altre aziende per la gestione delle piattaforme è
    pericoloso. Di conseguenza, grandi imprese proprietarie hanno iniziato a
    mettere fuori produzione le loro piattaforme proprietarie, redirigendosi
    verso il Software Libero al fine di sfruttare i vantaggi competitivi
    determinati da questo modello di software per il loro uso personale del
    software al livello della piattaforma. Queste aziende interagiranno bene
    con i progetti da cui dipendono, contribuiranno ad essi e ne incoraggeranno
    la crescita, in quanto strumenti per sviluppare la loro indipendenza
    strategica in quanto utenti di software.</p>

    <p>Ciò che fa sì che queste imprese siano proprietarie, è che nei casi in
    cui esse non sono prima di tutto utenti del software, ma fornitori per i
    loro clienti a valle, il modello di quel software è proprietario. Ciò
    preleva dai clienti gli stessi benefici strategici del Software Libero che
    la compagnia sta usando per migliorare la propria competitività.</p>

    <p>Dal punto di vista di un cliente, questa soluzione diventa parte della
    piattaforma sulla quale le attività che differenziano l'azienda sono
    basate. Si tratta, come già visto, di una strategia inefficiente, costosa e
    pericolosa.</p>

    <p>Dal punto di vista del mercato, si tratta di un'inefficienza che
    fornisce ad altre aziende l'opportunità di sviluppo commerciale di fornire
    ai clienti un'altra soluzione completamente basata sul Software Libero.
    Per i clienti, preferire questi fornitori rispetto ai proprietari è
    strategicamente ed economicamente razionale, per le stesse ragioni per cui
    i fornitori proprietari hanno scelto delle piattaforme basate su Software
    Libero per loro stessi.</p>

    <p>Strategicamente parlando, ogni compagnia che includa componenti di
    software proprietario nel proprio modello di reddito dovrebbe considerare
    che questo flusso di reddito dipende in larga parte dalla mancanza di
    alternative basate su Software libero, e che la crescita del mercato,
    insieme ai profitti eccessivi generati grazie al modello proprietario,
    serviranno entrambi ad attrarre altre aziende che renderanno il modello
    proprietario insostenibile.  Quando arriverà quel momento, le aziende
    potranno spostare il loro modello di reddito in un altro mercato, o
    trasformare la loro fonte di reddito, scegliendo di lavorare su un modello
    di software interamente basato sul Software Libero.</p>

    <p>Quindi, l'uso e la contribuzione al Software Libero non caratterizzano
    le aziende di Software Libero. L'elemento critico è la fornitura a valle di
    Software Libero agli utenti. In altre parole: le aziende di Software Libero
    sono aziende che hanno adottato il modello commerciale in cui il flusso di
    reddito non è legato alle condizioni espresse nelle licenze tipiche del
    software proprietario.</p>

    <h2>Verso l'avvenire.</h2>

    <p>Poiché ogni azienda naturalmente necessita di un elemento di
    differenziazione che renda le proprie proposte uniche, la sola cosa che
    essa è in grado di fare meglio, in modo più economico, più veloce di ogni
    altro dà ai clienti le ragioni di scegliere quell'azienda piuttosto che
    un'altra.</p>

    <p>Questo è particolarmente evidente nell'ambiente del capitale a rischio,
    e la mancanza di queste fonti di unicità è spesso percepita come una
    debolezza strategica.</p>

    <p>In uno dei miei prossimi articoli vorrei mostrare come i differenziatori
    utilizzati dalle aziende di Software Libero possono essere potenti come
    quelle utilizzate dalle aziende proprietarie, e che i differenziatori delle
    aziende proprietari sono spesso meno eccezionali di quanto appaia.</p>

</body> 

<tags>
  <tag>front-page</tag>
  <tag content="Article">article</tag>
  <tag content="Competition">competition</tag>
  <tag content="Enterprise">enterprise</tag>
</tags> 

<author id="greve" />
<translator>Alessandro Polvani</translator>
</html>
