<?xml version="1.0" encoding="UTF-8" ?>

<html>
  <head>
    <title>FSFE - Preambule</title>
  </head>

  <body>
    <div align="center">
      <h2>Preambule van de Free Software Foundation Europe</h2>
      Georg C. F. Greve &lt;<a href="mailto:greve@fsfeurope.org">
      greve@fsfeurope.org</a>&gt;
      <br/>
    </div>

    <p>
      Nu we het digitale tijdperk binnentreden, waar de reële
      en de virtuele wereld evenwaardig de sociale, culturele en
      wetenschappelijke ontwikkeling van de mensheid zullen bepalen,
      wil de Free Software Foundation Europe aandacht hebben voor de
      problematiek die daarrond zal ontstaan. Op zoek gaan naar
      mogelijke vragen en daar oplossingen voor formuleren, moet de rode
      draad worden van onze toekomstige activiteiten.
    </p>

    <p>
      Een taak die hier rechtstreeks uit voortvloeit, is het
      onbaatzuchtig promoten van Vrije Software en het creëren en
      stimuleren van een algemeen bewustzijn van de filosofische en
      sociale vragen die daarmee samengaan.
    </p>

    <p>
      Als erkende zusterorganisatie zal de FSFE haar krachten bundelen
      met de Free Software Foundation die door Richard M. Stallman
      gesticht werd in de Verenigde Staten van Amerika. De FSF,
      erkend als organisatie van publiek nut in de VS, werkt al sinds
      1984 aan de promotie en de verdeling van Vrije Software. Ze
      houden zich in het bijzonder bezig met het GNU-systeem, een
      unix-achtig besturingssysteem, waarvan één variant, GNU/Linux,
      het bekendste is en al sinds 1993 succesvol gebruikt wordt op
      veel computers.
    </p>

    <p>
      De term Vrije Software zoals de FSFE die gebruikt, refereert niet
      naar de prijs, maar eerder naar de volgende vier vrijheden:
    </p>
    <ul>
      <li> 
	vrijheid 1: de vrijheid het programma te gebruiken voor elk
	doel</li>

      <li>
	vrijheid 2: de vrijheid om het programma te bestuderen en het
	aan je eigen behoeften aan te passen</li>

      <li>
	vrijheid 3: de vrijheid om kopieën te maken voor anderen</li>

      <li>
	vrijheid 4 : de vrijheid om het programma te verbeteren en
	deze verbeteringen met anderen te delen, zodat de hele
	gemeenschap er baat bij heeft.</li>
    </ul>

    <p>
      Deze Vrije Softwaredefinitie is gebaseerd op het principe van
      het vrij delen van kennis en ideeën dat traditioneel bestond in
      de wetenschappelijke wereld. Net zoals gedachten is software
      geen tastbaar goed en kan men het delen zonder het zelf te
      verliezen. Delen geeft zuurstof aan het evolutionaire proces,
      het stimuleert de creatie van nieuwe ideeën en software.
    </p>

    <p>
      Alleen Vrije Software bewaart die mogelijkheid om te leren van en
      verder te bouwen op wetenschappelijke resultaten. Voor
      wetenschappers is het de enige categorie van software die
      overeenkomt met de idealen van vrije wetenschap. Daarom staat
      het promoten van Vrije Software gelijk met de promotie van
      wetenschap.
    </p>

    <p>
      Voor het verdelen van informatie en het vormen van een opinie
      wordt steeds meer gebruik gemaakt van digitale media. Men
      stimuleert ook steeds meer het gebruik van deze media om de
      betrokkenheid van de burgers bij de democratie te vergroten. Het
      is dan ook een belangrijke taak voor de FSFE om voldoende
      burgers vertrouwd te maken met deze media en zo de democratie te
      promoten.
    </p>

    <p>
      De digitale wereld ("Cyberspace"), die gebouwd is op software en
      ook communiceert via software, heeft een gigantisch potentieel
      voor het verder ontwikkelen van de mentale en sociale aspecten
      van de mensheid. Vrije Software is voor iedereen beschikbaar en
      maakt dit medium voor iedereen toegankelijk wat zorgt voor
      gelijke kansen en een goede bescherming van de privacy.
    </p>

    <p>
      Iedereen bewust maken van de problemen die verband houden met
      het digitale tijdperk voor alle lagen van de gemeenschap is één
      van onze doelen op langere termijn en dus één van de belangrijke
      aspecten in het werk van de FSFE.
    </p>

    <p>
      Daarom probeert de FSFE het gebruik van Vrije Software in scholen
      en universiteiten te stimuleren zodat men parallel met het
      verwerven van kennis in de reële wereld ook bewustzijn en kennis
      opbouwt rond de problematiek in de virtuele omgeving.
    </p>

    <p>
      Vrije Software staat garant voor traceerbare resultaten en voor
      een transparante besluitvorming in wetenschappelijke en
      bestuurlijke zaken. Het staat garant voor het individuele recht
      op een vrije ontwikkeling van zijn eigen persoonlijkheid en het
      recht op vrije meningsuiting. Het is de taak van de Free
      Software Foundation Europe om Vrije Software te introduceren in
      alle domeinen die verband houden met het openbaar leven of die
      invloed hebben op de "geïnformatiseerde mensenrechten" van de
      burgers.
    </p>
  </body>

  <timestamp>$Date: 2009-07-09 12:31:11 +0200 (Do, 09. Jul 2009) $ $Author: gollo $</timestamp>
</html>
<!--
Local Variables: ***
mode: xml ***
End: ***
-->
