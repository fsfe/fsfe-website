<?xml version="1.0" encoding="UTF-8"?>

<html>
  <version>1</version>

  <head>
    <title>
      EU antitrustzaak is beëindigd: Samba ontvangt
      informatie over interoperabiliteit
    </title>
  </head>

  <body>
    <h1>
      EU antitrustzaak is beëindigd: Samba ontvangt informatie
      over interoperabiliteit
    </h1>
    <p class="background">
      De Europese commissie beschuldigde Microsoft in 2004 van het
      misbruiken van hun monopolie in de IT-markt en eiste dat ze alle
      informatie nodig voor een volledige interoperabiliteit ter
      beschikking zouden stellen van hun concurrenten. Microsoft
      tekende verzet aan tegen deze beslissing maar werd in september
      2007 in het ongelijk gesteld door het Gerecht van eerste aanleg
      van de Europese Gemeenschappen (GEA). Het GEA achtte Microsoft
      schuldig aan opzettelijke belemmering van de interoperabiliteit en
      bevestigde de verplichting voor Microsoft om de informatie 
      aangaande hun protocollen bekend te maken.
    </p>
    <p class="background">
      Het <a href="http://www.samba.org">Samba</a> Team heeft besloten
      gebruik te maken van Microsofts verplichting ten gevolge van de
      Europese uitspraak. Door middel van de Protocol Freedom 
      Information Foundation (PFIF) hebben ze informatie gevraagd over
      netwerkinteroperabiliteit en de eenmalige toegangsprijs van 10.000
      EUR betaald. Het Sambateam heeft nu volledige toegang tot de
      belangrijke specificaties.
    </p>
    <p>
      Georg Greve, voorzitter van de Free Software Foundation Europe 
      (FSFE), formuleerde het als volgt: "Eén rechtszaak is beëindigd en
      de interoperabiliteit heeft gewonnen. Het Gerecht van de Europese
      Gemeenschappen heeft duidelijk gemaakt dat informatie met
      betrekking tot interoperabiliteit niet geheim mag worden gehouden.
      De overeenkomst maakt duidelijk dat het voor Microsoft onmogelijk
      geworden was om interoperabiliteit in dit domein nog langer te
      bemoeilijken. Dit zet een nieuwe standaard waaraan iedereen zich
      vanaf nu zal moeten houden."
    </p>
    <p>    
      Jonas Öberg, FSFE's vice-voorzitter, vervolgt: "Andere winnaars
      zijn de gebruikers van productieve Workgrouptoepassingen: Samba
      zal nu volledige toegang hebben tot alle informatie die nodig is
      om volledig interoperabel te zijn met de hedendaagse en
      toekomstige Microsoft Workgroup Serverproducten. Alle gebruikers
      zullen hier voordeel uit halen, ook diegene die producten van
      Microsoft gebruiken, aangezien de grotere concurrentie
      waarschijnlijk druk zal zetten op de prijzen en Microsofts marges
      zal doen slinken."
    </p>
    <p>    
      "In de huidige omstandigheden, dankzij de verbeteringen die we
      hebben kunnen bewerkstelligen, is deze overeenkomst de best
      mogelijke oplossing. Het is geen oplossing voor al de bestaande
      problemen die wij hebben met Microsoft, het is alleen een
      gedeeltelijke oplossing voor een oneerlijke, illegale situatie.
      Het is geen vergelijk, we schikken ons naar de oplossing die werd
      opgelegd door de commissie en die werd bevestigd door het Gerecht
      van de Europese gemeenschappen. Nu is het tenminste volledig
      compatibel met Vrije Softwarelicentiëring", zegt Carlo Piana,
      juridisch raadsman van de FSFE.
    </p>
    <p>
      Piana vervolgt: "We zijn er uiteindelijk in geslaagd een lijst te
      krijgen van alle patenten die volgens Microsoft van toepassing
      zijn op de specificaties. Het is eigenlijk ongelooflijk dat men
      ons nooit eerder verteld heeft over welke patenten het juist ging.
      Deze lijst moet ons helpen om de FUD tegen Samba te stoppen. We
      hopen dat het met andere Vrije Softwareprojecten dezelfde weg
      opgaat. Het is niet meer dan normaal: als je problemen hebt met
      iemand moet je maar vertellen wat die problemen juist zijn ofwel
      zwijg je."
    </p>
    <p>
      "De Europese Commissie werd fel bekritiseerd voor haar
      overeenkomst met Microsoft, in het bijzonder omdat ze eventueel
      relevante patenten van Microsoft niet ongeldig verklaarden", en
      Jonas Öberg vervolgt: "Het systeem werkt niet en moet aangepast
      worden, maar het is niet aan de civiele administratie om bepaalde
      patenten geldig of ongeldig te verklaren. Over deze zaak moet een
      goed gedocumenteerde, doorzichtige en democratische discussie
      gevoerd worden."
    </p>
    <p>    
      Georg Greve voegt hier nog het volgende aan toe: "De Europese
      Commissie is verder gegaan dan om het even welke andere
      antitrustautoriteit ter wereld en ze was ook het meest succesvol.
      Ze verdienen onze dankbaarheid en ondersteuning omdat ze 80% van 
      de weg hebben willen afleggen. We hadden natuurlijk gehoopt dat 
      men tegelijkertijd de moed zou gehad hebben om ook de problemen
      voor interoperabiliteit aan te kaarten die veroorzaakt worden door
      softwarepatenten en die dus ook hun weerslag hebben op vrije
      concurrentie. Men had duidelijke vragen kunnen stellen aan de
      gepaste politieke instellingen om ook deze zaak aan te pakken."
    </p>
    <p>    
      "We mogen ook niet vergeten dat deze uitspraak maar over een
      stukje gaat van een heel domein waarin Microsoft eenzelfde
      gedrag vertoont. Er zijn nog lopende antitrustklachten zowel van
      het Europees Comité voor interoperabele systemen (ECIS) als van
      Opera voor verschillende schadelijke gedragingen in de office-,
      internet- en browsermarkt", en Greve vervolgt: "Als 
      praktijken schadelijk zijn in een bepaalde markt, zijn ze dat
      waarschijnlijk ook in een andere markt. Dus als de Europese
      Commissie de positieve weg wil volgen die ze in 1998 zijn 
      ingeslagen zullen ze ook deze klachten moeten onderzoeken."
    </p>
    <p>    
      "Het algemeen beeld is positief. Toen de FSFE in 2001 besliste om
      de Europese Commissie te ondersteunen in haar antitrustonderzoek
      tegen Microsoft, was het juist ons doel om deze informatie
      beschikbaar te maken voor Vrije Software. Dankzij de samenwerking
      met het Sambateam sinds 2003 zijn we daar ook in geslaagd."
    </p>
    <p>    
      Jonas Öberg besluit: "Softwarepatenten waren toen een probleem en
      zijn dat ook vandaag nog. We zullen daar een politieke oplossing
      voor moeten zoeken en de FSFE is vast van plan daar
      werk van te maken. Ik wil nu wel alle vrijwilligers en werknemers
      van de FSFE en Samba bedanken die meewerkten aan dit ongelooflijke
      succes voor Vrije Software terwijl anderen zich uit de zaak lieten
      wegkopen. Wij bedanken ook iedereen die ons al die jaren
      ondersteund hebben en dit succes dus mee mogelijk maakten."
    </p>
    
    <p>De Free Software Foundation Europe:</p>

    <p class="aboutfsfe">
      De Free Software Foundation Europe (FSFE) is een 
      niet-gouvernementele, non-profit organisatie die actief is in
      verschillende Europese landen en betrokken is bij veel globale
      activiteiten. De toegang tot software bepaalt je deelname aan de
      digitale samenleving. Om iedereen gelijke kansen te geven in het
      informatietijdperk en om tevens een vrije concurrentie mogelijk te
      houden, werkt de FSFE aan de vooruitgang en de promotie van Vrije
      Software gedefiniëerd met de vrijheden om de software te
      gebruikten, te bestuderen, te verbeteren en te kopiëren. De FSFE
      werd opgericht in 2001 om het bewustzijn voor deze zaken te    
      vergroten, om Vrije Software politiek en juridisch veilig te
      stellen en om mensen te ondersteunen bij het ontwikkelen van Vrije
      Software.<br  />
      <br />
      https://fsfe.org
    </p>

    <p>Contact:</p>
    <address>
      Georg Greve		+41-76-5611866<br />
      Jonas Öberg		+46-733-423962<br />
      Carlo Piana		+39-347-8835209<br />
      Shane Coughlan	+41-79-2633406<br />
      Ciaran O'Riordan	+32-477-364419<br />
    </address>
    
    <p>U kan de FSFE centrale bereiken vanuit:</p>
    <address>
      België:      +32 2 747 03 57<br />
      Duitsland:   +49 700 373 38 76 73<br />
      Zweden:      +46 31 7802160<br />
      Zwitserland: +41 43 500 03 66<br />
      VK:          +44 29 200 08 17 7<br />
    </address>
  </body>

</html>
<!--
Local Variables: ***
mode: xml ***
End: ***
-->
