<?xml version="1.0" encoding="UTF-8"?>
<html>
  <head>
    <title>FSFE - Tulostettava materiaali</title>
  </head>

  <body>
    <h2>Suomenkielinen versio <a href="https://fsfe.org/contribute/spreadtheword.fi.html#free-your-android-campaign">"Vapauta Androidisi" -esitteestä.</a></h2>

    <b>Version päiväys: 4. huhtikuuta 2014</b>
    
    <h1><b>Vapauta Androidisi!</b></h1>

    <h2><b>Hanki vapaa sovelluskauppa Androidillesi</b></h2>

    <h2><b>Vapaita ohjelmia:</b><br />
      - Ei mainoksia<br />
      - Ei vakoilua<br />
      - Ei Google-tiliä</h2>

    <h2><b>F-Droid - Vapaa sovelluskauppa</b></h2>

    <p>
      F-Droidin logo
    </p>

    <p>
      F-Droid ei ole vain tyypillinen kauppa josta voi ostaa sovel-luksia. Sen sijaan, se on vapaiden ohjelmistojen luettelo (tai pakettivarasto). Voit helposti selata, etsiä ja asentaa so-velluksia laitteellesi. F-Droid pitää myös huolta sovellusten päivityksistä puolestasi.
    </p>

    <p>
      F-Droidin etusivu
    </p>

    <h2><b>F-Droidin asentaminen</b></h2>

    <p>
      Asentaaksesi F-Droidin, käytä vasemmalla olevaa QR-koodia tai syötä alla oleva osoite selaimeesi.
    </p>

    <p>
      <b>https://f-droid.org/FDroid.apk</b>
    </p>

    <p>
      Ennen kuin asennat F-Droid -sovelluksen, varmista että olet sallinut kolmansien osapuolien sovellusten asentamisen.
    </p>

    <p>
      Voit sallia sen täältä:<br />
Asetukset > Tietoturva > Tunte-mattomat lähteet
    </p>

    <p>
      Ladattuasi F-Droidin, vasemmalla oleva ruutu ilmestyy näkyviin ja ilmoittaa sinulle ne luvat joita F-Droid tarvitsee, ja pyytää sinulta vahvistusta. Nämä luvat ovat välttämättömiä F-Droidin toiminnan kannalta.
    </p>

    <h2><b>F-Droid käyttäminen</b></h2>

    <p>
      Ylhäällä näet kolme välilehteä: yksi saatavissa oleville sovelluksille, yksi asennetuille sovelluksille sekä yksi päivityksille. Alta löydät myös suodattimen, jonka avulla voit selata ohjelmia kategorioittain.
    </p>

    <p>
      Kun näpäytät jotain sovellusta, oikealla oleva ruutu ilmestyy näkyviin. Siitä näet kuvauksen sovelluksesta ja listan saatavilla olevista versioista. Suositeltu versio on merkitty tähdellä. Voit ladata ja asentaa haluamasi version näpäyttämällä sitä.
    </p>

    <p>
      Painamalla valikko-avainta (tai laitteestasi riippuen oikean ylänurkan valikko-nappia) so-vellusruudussa, saat näkyviin lisätoimintoja, kuten mahdollisuuden tehdä lahjoitus. Vapaiden sovellusten kehittäjätkin haluavat syödä, joten harkitse lahjoituksen tekemistä jos voit.
    </p>

    <p>
      Firefox-selaimen sovellusruutu
    </p>

    <h2><b>Saatavilla olevia sovelluksia</b></h2>

    <p>
      <b>K-9 Mail</b> on paras sähköpostisovellus Androidille. Sillä on tuki useammalle tilille ja kansiolle sekä satoja muita ominaisuuksia, kuten salaus.
    </p>

    <p>
      <b>OsmAnd~</b> on kuin Google Maps, mutta se käyttää OpenStreetMapin karttoja ja sitä voi käyttää ilman nettiyhteyttä. Kartat ovat siis aina käytettävissäsi vaikka et pääsisikään nettiin.
    </p>

    <p>
      <b>Liberario</b> on julkiseen liikenteeseen erikoistunut ohjelma, joka löytää yhteyksiä, lähimmät asemat sekä lähdöt. Se tukee myös suosikkeja ja karttoja.
    </p>

    <p>
      <b>FBreader</b> on sähköisten kirjojen lukusovellus. Sillä voi myös ladata kirjoja nettikirjastoista kuten Gutenberg-projektista.
    </p>

    <p>
      <b>Xabber</b> on kuin Google Talk tai ICQ. Sen avulla voit chattailla ystävillesi ja silti valita itse oman chat-palveluntarjoajasi laajasta yritysten ja organi-saatioiden valikoimasta.
    </p>

    <p>
      <b>Twidere</b> on tarvitsemasi sovellus jos pidät mikrobloggauksesta ja käytät palveluita kuten Status.Net tai Twitter.
    </p>

    <p>
      <b>AntennaPod</b> on sovellus jolla voit seurata ja kuunnella internetissä olevia ääninauhoitteita eli niin kutsuttuja podcastejä.
    </p>

    <p>
      <b>Slight Backup</b> on monipuolinen varmuuskopi-ointisovellus. Se tallentaa viestit, lokimerkinnät, asetukset, yhteystiedot ja paljon muuta SD-kortille.
    </p>

    <h2><b>Vapauta puhelimesi</b></h2>

    <p>
      Vaikka Android koostuu enimmäkseen vapaista ohjelmistoista, sinun Android-laitteessasi on suljettuja ohjelmistoja ja palveluita jotka estävät sinua käyttämästä laitettasi itsenäisesti ja riippumattomasti.
    </p>

    <p>
     Haluatko puhelimen joka ei vakoile sinua? FSFE:n "Vapauta Androidisi" -kampanja kerää tietoa miten Android-käyttöjärjestelmää voi käyttää mahdollisimman vapaasti ja kokoaa ne tälle sivustolle:
    </p>

    <p>
      <b>http://FreeYourAndroid.org</b>
    </p>

    <p>
      <b>CyanogenMod</b> toimii monilla laitteilla myös ilman Google-tiliä. Vaikka se onkin yleensä vapaampi kuin laitteesi mukana tuleva ohjelmisto, niin vapaus ei ole sen pääasiallinen tavoite.
    </p>

    <p>
      <b>Replicant</b> ei tee kompromisseja vapauden suhteen. Jos sinulla on puhelin joka toimii ilman ei-vapaita ajureita, niin Replicant on paras vaihtoehtosi.
    </p>

    <h2><b>Tue F-Droidia</b></h2>

    <p>
      F-Droid sovellusta kehittää ja ylläpitää joukko vapaaehtoisia. Voit tukea heidän työtään monella tavalla: raportoimalla ongelmista, kääntämällä F-Droid -sovelluksen, lisäämällä siihen uusia ohjelmia tai osallistumalla itse sovelluksen kehittämiseen.
    </p>

    <p>
      F-Droidin kehittäjäyhteisö on hyvin ystävällinen, ja se arvostaa paljon tukeasi. Älä epäröi osallistua. Lisätietoja löydät osoitteesta:
    </p>

    <p>
      <b>https://f-droid.org/contribute</b>
    </p>

    <h2><b>Päämääränä käyttäjien vapaudet, ei hinta</b></h2>

    <p>
      Sinun ei tarvitse maksaa suurimmasta osasta vapaita ohjelmistoja kun käytät F-Droidia. Myös moni ohjelmisto Googlen Play Storessa tai Applen App Storessa on ilmainen, mutta vapaiden ohjelmistojen tarkoitus ei ole alhainen hinta, vaan vapaus.
    </p>

    <p>
      Kun sinä et hallitse ohjelmaa, se hallitsee sinua. Se, joka hallitsee käyttämääsi ohjelmistoa, hallitsee siis sinua.
    </p>

    <p>
      Sinun ei esimerkiksi anneta tutkia kuinka suljettu ohjelma toimii ja mitä se todella tekee puhelimessasi. Toisinaan suljetut ohjelmistot eivät vain onnistu vastaamaan odotuksiasi. Valitettavasti, suljetut ohjelmistot vuotavat sinusta tietoja muille tai sisältävät muita pahansuopia ominaisuuksia varsin yleisesti.
    </p>

    <p>
      Käyttämällä vain vapaita ohjelmistoja laitteissasi, saat kyvyn hallita niitä täysin. Vaikka sinulla ei olisikaan tarpeeksi taitoa käyttää jokaista neljää vapautta itse, niin hyödyt kuitenkin eloisan käyttäjäyhteisön tietotaidosta ja kokemuksesta.
    </p>

    <p>
      Harkitse kiitollisuutesi osoittamista tukemalla vapaiden ohjelmistojen kehittäjien työtä vapaaehtoisilla maksuilla. Tällä tavoin varmista myös että olet asiakas etkä tuote.
    </p>

    <h2><b>Mitä vapaat ohjelmistot ovat?</b></h2>

    <p>
      <b>Käyttö:</b> Ohjelmistoja, joita kaikki voivat käyttää vapaasti mihin tarkoitukseen tahansa.
    </p>

    <p>
      <b>Tutkimus:</b> Ohjelmistoja, joita kaikki voivat tutkia ja muokata tarpeisiinsa sopiviksi.
    </p>

    <p>
      <b>Jakaminen:</b> Ohjelmistoja, joita kaikki voivat kopioida ja jakaa vapaasti.
    </p>

    <p>
      <b>Kehitys:</b> Ohjelmistoja, joiden paranneltuja versioita voidaan jakaa vapaasti; näin koko käyttäjäyhteisö hyötyy tehdyistä parannuksista.
    </p>

    <p>
      <b>Jotta jokin ohjelma voi todella olla vapaa, täytyy sen antaa kaikki nämä neljä vapautta kaikille.</b>
    </p>

    <h2><b>FSFE - vapauden asialla</b></h2>

    <p>
      Tämän lehtisen on tehnyt Free Software Foundation Europe (FSFE), joka on voittoa tavoittelematon organisaatio. FSFE omistautuu vapaiden ohjelmis-tojen puolesta kampanjointiin ja vapaan digitaalisen yhteiskunnan rakentamiseen.
    </p>

    <p>
      Kyky käyttää ohjelmistoja määrittää sen miten voimme ottaa osaa yhteiskunnan toimintaan. FSFE haluaa varmistaa, että kaikilla on tähän yhtäläiset mahdollisuudet taistelemalla digitaalisten vapauksien puolesta.
    </p>

    <p>
      Ketään ei saa pakottaa käyttämään ohjelmistoa jota ei voi vapaasti <b>käyttää</b>, <b>tutkia</b>, <b>jakaa</b> ja <b>kehittää</b>. Meillä täytyy olla oikeus muokata teknologiaa tarpeisiimme sopivaksi.
    </p>

    <p>
      FSFE:n saavutukset kumpuavat näille tavoitteille omistautuneen yhteisön työstä. Jos haluat tulla mukaan ja auttaa meitä saavuttamaan ne, sinulla on monia mahdollisuuksia osallistua taidoistasi riippumatta. 
    </p>

    <p>
      https://fsfe.org/contribute
    </p>

    <h2><b>Tue työtämme</b></h2>

    <p>
      Lahjoitukset ovat tärkeitä työmme jatkuvuuden kannalta ja ne varmistavat että järjestömme pysyy riippumattomana. Liittymällä Kannattajajäsen-ohjelmaamme, tuet ja autat meitä jatkamaan taistelua digitaalisten vapauksien puolesta:
    </p>

    <p>
      https://fsfe.org/join
    </p>

    <p>
      <b>Free Software Foundation Europe e.V.<br />
      office@fsfe.org<br />
      https://fsfe.org</b>
    </p>

  </body>

</html>
<!--
Local Variables: ***
mode: xml ***
End: ***
-->
