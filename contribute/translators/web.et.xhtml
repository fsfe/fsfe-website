<?xml version="1.0" encoding="UTF-8"?>
<html>
  <head>
    <title>
      Veebilehed - Teave tõlkijatele - Aita kaasa - Euroopa Vaba Tarkvara Fond
    </title>
  </head>

  <body>
    <h1>Veebilehtede tõlkimine</h1>

    <h2>Arusaamaks, kuidas veebilehed tehtud on</h2>

    <p>
      Kõiki fsfe.org lehekülje veebilehti hallatakse XML-failidena. 
	  Server tekitab HTML-lehed neist XML-failidest automaatselt iga kümne minuti järel. 
	  Sellest tulenevalt tehakse kõik muudatused XML-failide juures ning HTMLi 
	  ei muudeta kunagi otse.
    </p>

    <p>
      Iga fsfe.org veebilehe nimi on 
      <var><em>lehenimi</em>.<em>keel</em>.html</var> (<em>keelt</em>
      tähistab <a href="http://en.wikipedia.org/wiki/List_of_ISO_639-1_codes">kahetäheline 
      ISO-639-1 kood</a>, nt "en" inglise keele ja "de" saksa 
      keele puhul). Lähtefailid kannavad nime 
      <var><em>lehenimi</em>.<em>keel</em>.xhtml</var>.
	</p>

	<p>
      Mõningatel lehtedel on pidevalt muutuvaid osi. Lisaks kinnitatud tekstidele 
      XHTML-failist sisaldavad nad informatsiooni ühest või mitmest XML-failist. 
      Sellise lehe loomisel võtab süsteem olemasolevad tõlgitud XML-failid 
      ja läheb üle inglise keelele, kui tõlkeid ei leidu. 
      Sellisel moel võivad tekkida osaliselt tõlgitud lehed, mis sisaldavad ingliskeelseid lõike. 
	  Näiteks on sellisteks pidevalt muutuvate osadega lehtedeks 
      <a href="/index.html">avaleht</a>, 
      <a href="/news/news.html">uudiste lehekülg</a> ja 
      <a href="/events/events.html">ürituste lehekülg</a>.
    </p>

    <h2>Kõik võivad tõlkimisele kaasa aidata</h2>

    <p>
      Kõik lähtefailid (st kõik XHTML- ja XML-failid) on avalikult kättesaadavad, 
      seega võivad kõik aidata kaasa tõlkimisele ilma, 
      et peaks end kusagil registreerima. Iga kord, kui alustad tõlget ja arvad, 
      et sellega läheb kauem aega, kirjuta palun sellest lühike teade 
      <a href="http://lists.fsfe.org/mailman/listinfo/translators">tõlkijate 
      meililisti</a>, et vältida sama teksti tõlkimist mitme inimese poolt.
    </p>

    <h3>Uute lehtede tõlkimisele kaasaaitamine</h3>

    <p>
      Kui sul on avatud veebileht, mida ei ole veel sinu keelde tõlgitud, 
      liigu lehe alaosasse, vajuta 
      <strong>lähtekoodi</strong> lingile ning salvesta saadav fail. 
      Nimeta see ümber nii, et see kannaks sinu keelekoodi 
      ja ava see teksti muutmiseks mõeldud programmis. 
      Nüüd tõlgi kogu tekst, mis asub väljaspool "&lt;…&gt;" märke; 
      Ära muuda midagi nende märkide vahel(tekst nende vahel on XHTMLi käsud, 
	  mis mõjutavad valminud lehe struktuuri).
    </p>

	<!--
	     Note to translators for the above sentence:
	     _structure_ not _appearance_.  XHTML = structure, CSS = appearance.
    -->

    <p>
      Faili lõpus on rida: <var>&lt;/html&gt;</var>.
      Täpselt selle <em>kohale</em> lisa rida: 
      <var>&lt;translator&gt;<em>sinu nimi</em>&lt;/translator&gt;</var>.
    </p>

    <p>
      Kui kõik on tehtud, saada tõlgitud fail 
      <a href="http://lists.fsfe.org/mailman/listinfo/translators">tõlkijate 
      meililisti</a>. Teised liikmed saavad kontrollida tõlget ning 
      keegi listist postitab selle ka serverisse.
    </p>

    <h3>Aegunud tõlgete uuendamine</h3>

    <p>
      Kui sul on avatud veebileht, mille tõlge on 
      vananenud (seda näitab märge lehe ülaservas), liigu lehe alaosasse, 
      vajuta <strong>lähtekoodi</strong> lingile ja salvesta fail. 
      See fail sisaldab aegunud tõlget. Järgmiseks vajuta 
      <strong>ingliskeelsele</strong> lingile lehe ülaosas, et liikuda ingliskeelse versiooni juurde 
      ning salvesta ka sealne <strong>lähtekood</strong>. 
      See fail sisaldab uuenenud ingliskeelset varianti. 
      Nüüd saad võrrelda mõlemat faili ning uuendada tõlget. 
      Palun pane tähele, et kõik, mis jääb "&lt;…&gt;" märkide vahele, 
      ei kuulu tõlkimisele.
    </p>

    <p>
	  Teise variandina võib kasutada ka FSFE 
	  <a href="https://trac.fsfe.org/fsfe-web/browser/trunk">veebipõhist lähtekoodivaramut</a>, 
	  et leida erinevused andmetes ning näha lähtekoodi viimatisi uuendusi.
    </p>

    <p>
      Kui kõik on tehtud, saada tõlgitud fail 
      <a href="http://lists.fsfe.org/mailman/listinfo/translators">tõlkijate 
      meililisti</a>. Teised liikmed saavad kontrollida tõlget ning  
      keegi listist postitab selle ka serverisse.
    </p>

    <h3>Tõlkimist vajavate kohtade leidmine</h3>

    <p>
      Kõikidest kasutatavatest keeltest on olemas 
      <a href="http://status.fsfe.org/web/translations.html">automaatselt 
      loodud nimekiri</a>. Sellel lehel on iga keele kood 
      viide eraldi veebilehele, kuhu on märgitud kõik aegunud või 
      puuduvad tõlked vastavas keeles.
    </p>

    <p>
      See tõlgete nimekiri lihtsustab uuendamist: 
	  lisaks aegunud tõlkefailile ning uuenenud ingliskeelsele failile on 
	  võimalik vaadata mõlema kõigi muudatuste protokolli. 
	  Kahte muudatuste nimekirja võrreldes on enamasti lihtne leida kohad,   
	  mida on muudetud pärast tõlke viimast uuendust. 
    </p>

    <p>
      Tõlgete ülevaate leht on ainus võimalus salvestada pidevas muutumises olevate 
	  (nt uudiseid või üritusi sisaldavate) lehtede XML-faile.
    </p>

    <h3>Täieliku koodipuu salvestamine Subversioniga</h3>

    <p>
      Kui sul on võimalik kasutada Subversionit, siis saad salvestada täieliku koodipuu korraga. 
      Palun vaata <a href="/contribute/web/web.html">FSFE veebimeistri infolehekülge</a> 
      täpsemate juhiste jaoks.
    </p>
  </body>

  <timestamp>$Date: 2011-12-09 21:17:21 +0100 (Fri, 09 Dec 2011) $ $Author: guest-repentinus $</timestamp>
<translator>Tuuli Lõhmus</translator>. 
</html>
<!--
Local Variables: ***
mode: xml ***
End: ***
-->
