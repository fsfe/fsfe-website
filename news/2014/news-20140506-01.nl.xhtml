<?xml version="1.0" encoding="UTF-8"?>
<html newsdate="2014-05-06">
	<head>
		<title>Open Brief aan de Europese Commissie: Stop DRM in HTML5</title>
	</head>
	<body class="press release">

    <h1>Open Brief aan de Europese Commissie: Stop DRM in HTML5</h1>

    <p newsteaser="yes">Free Software Foundation Europe (FSFE) heeft vandaag, op de <a href="http://dayagainstdrm.org/">"Dag
      tegen DRM"</a>, <a href="/activities/drm/open-letter-ec-drm-html.html">een open brief aan de Europese 
Commissie gestuurd waarin zij haar vraagt om te voorkomen dat Digital Restricitons Management-technologie 
sterk geïntegreerd wordt in de HTML5-standaard</a>.</p>

    <p>FSFE is bezorgd over inspanningen die op dit moment plaatsvinden op het World Wide 
Web Consortium (W3C), om de integratie van Digital Restriction Management (DRM)-technologie 
in webbrowsers te bevorderen. Het W3C overziet veel van de belangrijkste standaarden waarop het 
Wereldwijde Web is gebaseerd.
</p>

    <p>Een W3C-werkgroep is op dit moment een "Encrypted Media Extension" (EME) aan het 
standaardiseren, die bedrijven toestaat om eenvoudig niet-vrije "Content Decryption Modules" 
(CDM) met DRM-functionaliteit in te pluggen, die de controle van gebruikers over hun eigen 
computers afpakt. De meeste DRM-technologieën leggen beperkingen aan gebruikers op die 
veel verder gaan dan wat copyright en consumentenrechten toestaan.
    </p>
 
    <blockquote><p>"Het integreren van DRM-faciliteiten in HTML5 is de antithese van 
alles dat het Internet en het Wereldwijde Web succesvol hebben gemaakt", zegt 
FSFE-Voorzitter Karsten Gerloff. "Het is volstrekt tegengesteld aan de belangen van de 
grote meerderheid van internetgebruikers overal."</p></blockquote>

    <p>Het auditen van de DRM-modules zal zowel moeilijk als illegaal zijn. Hun broncode 
zal een goedbewaard geheim zijn van het bedrijf dat de module verspreidt. Het houden van 
een audit en het rapporteren van veiligheidslekken zou ook illegaal zijn in veel landen die de 
zogenoemde "anti-circumvention"-wetten hebben aangenomen.  Het rapporteren van een 
veiligheidsprobleem in de DRM-module zou voor de rapporteur het risico van rechtszaken 
van de makers van die module met zich meebrengen.
</p>

    <p>FSFE vraagt aan de Europese Commissie om:</p>
    
    <ul> 
      
      <li>Zich bezig te houden met de W3C en om te verzekeren dat de organisatie deze 
uitdagingen meeneemt als zij besluit over het aannemen van de Encrypted
      Media Extension (EME).</li>
      
      <li>Te beloven om geen gebruik te maken van de Encrypted Media Extension in
      haar eigen infrastructuur, zelfs als EME door het W3C zou worden gestandaardiseerd.</li>
      
      <li>Mensen en bedrijven die terugwaarts DRM-technologie onderzoeken en zwakheden 
rapporteren te beschermen tegen vervolging.</li>

    </ul>

   </body>
    <sidebar news="free software, security, DRM, Open Standards">
    </sidebar>
    <tags>
        <tag content="voorpagina">front-page</tag>
        <tag content="DRM">drm</tag>
        <tag content="W3C">w3c</tag>
    </tags>
</html>
