<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2024-05-15">
    <title>Ada va in scena: produciamo un film d'animazione</title>
    <body>
      <p>
Cosa hanno in comune un primo ministro, un professore del MIT e un 
bambino del Rajasthan? Loro, insieme ad altri personaggi pubblici e a 
migliaia di bambini, amano il libro "Ada &amp; Zangemann - Una fiaba che 
parla di software, skateboard e gelato al lampone". Ada è già arrivata 
nelle case e nelle biblioteche di tutto il mondo, ma ora ha bisogno del 
vostro aiuto. Aiutateci a realizzare un film tratto da questa storia per 
stimolare l'interesse di un maggior numero di bambini per la 
programmazione.</p>
    </body>
    <body-complete>

<h1>Ada va in scena: produciamo un film d'animazione</h1>

<p>
Cosa hanno in comune un primo ministro, un professore del MIT e un 
bambino del Rajasthan? Loro, insieme ad altri personaggi pubblici e a 
migliaia di bambini, amano il libro "Ada &amp; Zangemann - Una fiaba che 
parla di software, skateboard e gelato al lampone". Ada è già arrivata 
nelle case e nelle biblioteche di tutto il mondo, ma ora ha bisogno del 
vostro aiuto. Aiutateci a realizzare un film tratto da questa storia per 
stimolare l'interesse di un maggior numero di bambini per la 
programmazione.</p>
<figure>
<img src="https://pics.fsfe.org/uploads/medium/c8/42/61c6e99d3d29d4da9c727b6ec0a6.jpg" alt="Illustration from the Ada and Zangemann book showing children and adults demonstrating"/>
 </figure>
  
<p>
"Ada &amp; Zangemann - Una fiaba che parla di software, skateboard e 
gelato al lampone" racconta la storia del famoso inventore 
Zangemann e di Ada, una ragazza curiosa ed intraprendente. Ada inizia a 
sperimentare con hardware e software e, nel mentre, realizza quanto sia 
fondamentale controllare la tecnologia, per lei e per gli altri.
</p>

<blockquote>"Un viaggio brillantemente illustrato di scoperta e resilienza che 
ispirerà ogni giovane mente ad abbracciare la propria curiosità e a 
creare con la tecnologia."<br/>- Zach Latta, fondatore di Hack Club
</blockquote>

<p>
La storia è stata tradotta in diverse lingue e ha raggiunto migliaia di 
bambini e adulti attraverso letture pubbliche. Ora vogliamo fare un 
ulteriore passo avanti e creare un film di 30 minuti sulla storia di 
Ada! Questo film, pubblicato come risorsa educativa aperta, sarà uno 
strumento per incoraggiare un maggior numero di bambini, e soprattutto 
bambine, ad armeggiare e imparare a programmare, promuovendo al contempo 
l'inclusione e l'accessibilità. Aiutateci a raggiungere questo 
obiettivo!
</p>

<blockquote>
<div> "Mi piace il modo in cui [la storia] afferma in modo positivo che 
le ragazze possono programmare e usare i computer."</div><div>- 
Recensione di un bambino, Purdue<br/></div>
</blockquote>

<p>
Le ragazze sono spesso scoraggiate dall'entrare nel mondo della 
tecnologia e dal diventare esperte di programmazione, portando la 
tecnologia a essere in gran parte progettata da uomini per gli uomini. 
Ada mostra alle ragazze e alle giovani donne che possono plasmare la 
tecnologia per il futuro che desiderano.
</p> 

<blockquote>"La scelta della licenza favorisce anche le traduzioni del libro, il che 
mi ha dato l'idea per un progetto educativo collaborativo per la sua 
traduzione in francese." <br/> - Alexis Kauffmann, Responsabile del 
progetto, Ministero francese dell'Istruzione e della Gioventù</blockquote>

<p>
Grazie ai volontari e ai supporter della FSFE, la storia è già 
disponibile in 9 lingue e ne stiamo preparando altre. Più di 18.000 
copie della storia di Ada sono arrivate nelle mani dei bambini di tutto 
il mondo e siamo riusciti a raggiungere più di 1.400 bambini con 
letture, discussioni e laboratori.
</p> 

<blockquote>"Una lettura meravigliosamente divertente con un messaggio di forza per 
le giovani generazioni, che plasmerà il nostro mondo e il modo in cui lo 
viviamo".<br/>- Kaye Fogarty, insegnante di una scuola di Marbella che 
ha letto il libro con i suoi studenti.
</blockquote>

<p>
Il vostro contributo ci aiuterà a lavorare alla versione animata in 2D 
del libro per raggiungere un pubblico ancora più ampio, in modo che un 
maggior numero di bambini, e soprattutto bambine, possano ascoltare e 
guardare questa storia che incoraggia la curiosità e lo sperimentare. 
Tutti potranno scaricarlo e condividerlo, utilizzarlo nelle scuole e 
integrarlo con altro materiale didattico, facendo la differenza nella 
qualità dell'educazione informatica, vitale per i giovani nella nostra 
società digitale.
</p>

<blockquote>
"Questo racconto moderno è una parabola superba e un'illustrazione 
perfetta della necessità delle libertà digitali nella nostra vita 
quotidiana. Il tono è positivo, scherzoso e ottimista per il futuro, in 
modo che le nuove generazioni siano più forti di quanto lo siamo stati 
noi".<br/>- JB Kempf, Presidente di VideoLAN
</blockquote>

<p>
Il vostro sostegno farà la differenza. Ci aiuterà a creare questo film 
ma anche a continuare a diffondere la storia di Ada attraverso letture 
in diverse lingue e a incoraggiare altri a farlo!
</p>

<blockquote>"Questo libro è esattamente ciò che voglio trasmettere ai miei 
figli!".<br/>- Canelle A., studentessa traduttrice di 18 anni in un 
liceo parigino</blockquote>


</body-complete>
    <image url="https://pics.fsfe.org/uploads/medium/c8/42/61c6e99d3d29d4da9c727b6ec0a6.jpg" alt="Illustration from the Ada and Zangemann book showing children and adults demonstrating"/>
    <link>/news/2024/news-20240515-01.html</link>
    <tags>
	<tag key="news"/>
	<tag key="highlights"/>
	<tag key="front-page"/>
	<tag key="ada-zangemann">Ada e Zangemann</tag>
	<tag key="community">Comunità</tag>
	<tag key="education">Istruzione</tag>
	<tag key="software-freedom">Software Freedom</tag>
</tags>
    <discussion href="https://community.fsfe.org/t/1156"/>
  </news>
</newsset>
