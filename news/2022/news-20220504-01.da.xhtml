<?xml version="1.0" encoding="UTF-8"?>
<html newsdate="2022-05-04">
<version>1</version>

<head>
  <title> EU-erklæring om Digitale Rettigheder &amp; Principper: Fri Software inkluderet af Det Europæiske Parlament</title>
</head>

<body>


  <h1> EU-erklæring om Digitale Rettigheder &amp; Principper: Fri Software inkluderet af Det Europæiske Parlament </h1>

  <p> Tidligt i år forelagde komissionen et udkast til en EU-erklæring om Digitale Rettigheder og Principper, der sigter mod at vejlede den digitale transformation i EU. Nu er Europaparlamentet nået til enighed om en tekst, og Fri Software er en del af den.
</p>

  <p>  <a href="https://digital-strategy.ec.europa.eu/en/library/declaration-european-digital-rights-and-principles">Den europæiske komission har præsenteret sit forslag</a>
    til EU-deklarationen om Digitale Rettigheder og Principper, der vil tjene som reference for fremtiden og som en fælles vision for vores digitale rettigheder i Europa. Efter at have modtaget bidrag til teksten fra forskellige kommiteer og have fundet frem til et kompromis, er Europaparlamentet nu nået til enighed om en fælles tekst.
    FSFE er glade for at se, at Europaparlamentets tekst nu inkluderer Fri Software som en måde at sikre gennemsigtighed i anvendelsen af algoritmer og kunstig intelligens på, og understreger vigtigheden af at fremme &quot;tillidsvækkende standarder og, hvor muligt, open source standarder&quot;.</p>
    
 <figure>
<img src="https://pics.fsfe.org/uploads/big/e03669d329cb650b7e36a9a5ba70ae3b.jpg" alt="Det Europæiske Parlaments bygning i Bruxelles"/> 
 </figure>

 <blockquote><em>""EU-erklæringen om Digitale Rettigheder og Principper bliver en vigtig retningslinje for vores hastigt voksende digitalisering. Derfor byder vi det velkomment, at den tekst som Europaparlamentet er blevet enige om, anerkender den rolle som Fri Software spiller i etableringen af tillidsvækkende teknologier, særligt med henblik på Kunstig Intelligens. Nu forventer vi at den fortsatte diskussion om regulering af Kunstig Intelligens vil være i overensstemmelse med disse principper, siger Lina Ceballos, Project Manager for FSFE.</em></blockquote>
 
<p> I kapitel VI af teksten, med titlen "Bæredygtighed", er der desuden forpligtelsen til at støtte "udviklingen af teknologier der er designet til bæredygtighed, ved at være holdbare, reparable og interoperable på både hardware og softwareniveau, og at banlyse praksisser der fører til prematur forældelse."
</p>

<blockquote><em>"Europaparlamentets opfordring til at udvikle bæredygtige teknologier, der er holdbare, reparable og interoperable, er faktisk en opfording til at udvikle Fri Software.", som Erik Albers, FSFEs programmanager for digital bæredygtighed understreger. Fremover forventer vi at al fremtidig lovgivning vil være tro mod disse principper og benytter sig af den vigtige rolle som Fri Software spiller for et miljøvenligt design og for bæredygtigheden i vores hardware.</em></blockquote>
 
<p>FSFE har udsendt et <a href="/activities/upcyclingandroid/openletter.html">åbent brev</a> som mere end 45 organisationer og firmaer fra miljø-, økonomi- og teknologisektoren har underskrevet.
  I brevet beder den brede alliance EU's lovgivere om retten til at installere en hvilken som helst software på en hvilken som helst enhed, herunder fuld adgang til hardware. Disse rettigheder understøtter muligheden for at genbruge vores enheder, og sikrer dermed deres varighed.</p>
 
<p>FSFE vil fortsat monitorere den videre inter-institutionelle dialog, og forsøge at sørge for at parlamentets forslag består, så den endelige tekst i Deklarationen om Digitale Rettigheder og Principper kan blive en milepæl for software frihed.
</p>

</body>

<tags>
<tag key="front-page" />
<tag key="pmpc">Public Money? Public Code!</tag>
<tag key="procurement">Public Procurement</tag>
<tag key="public-administration">Public Administration</tag>
</tags>

<discussion href="https://community.fsfe.org/t/843" />
<image url="https://pics.fsfe.org/uploads/big/e03669d329cb650b7e36a9a5ba70ae3b.jpg" alt="Det Europæiske Parlaments bygning i Bruxelles"/>

</html>
