<?xml version="1.0" encoding="UTF-8"?>
<html newsdate="2024-01-22">
<version>1</version>
<head>
 <title>La FSFE collabora con la Fondazione Edulife per introdurre il Software Libero agli studenti italiani</title>
</head>

<body>

<h1>La FSFE collabora con la Fondazione Edulife per introdurre il Software Libero agli studenti italiani</h1>

<p>Nell’ambito del progetto ITS Academy LAST, la Free Software Foundation Europe e la Fondazione Edulife, partner operativo dell’ITS Academy LAST, hanno sviluppato un accordo biennale per fornire agli studenti contenuti educativi sugli aspetti legali e politici del Software Libero.</p>

<figure>
	<img src="https://pics.fsfe.org/uploads/medium/d0/7a/a24df523825e9c9c27b181b18554.jpg"
	alt="Foto di gruppo scattata durante SFSCON23, che mostra gli studenti del gruppo con alcuni membri dello staff di FSFE" />
	</figure>

	<p>Durante <a href="https://sfscon.it">SFSCon 2023</a>, la FSFE e la <a href="https://www.fondazioneedulife.org/">Fondazione Edulife</a> hanno dato il via a un progetto di collaborazione per sensibilizzare la prossima generazione di innovatori sui vantaggi del Software Libero. L’iniziativa educativa mira a far conoscere agli studenti il Software Libero, in modo che possano contribuire positivamente allo sviluppo della tecnologia. Più di 50 studenti dell’ITS Academy LAST hanno partecipato all’inaugurazione di SFSCon, avendo l’opportunità di ascoltare interventi riguardanti Software Libero e di partecipare a discussioni con esperti della FSFE, altri relatori e appassionati.</p>

<p>Per più di 20 anni, la Fondazione Edulife ha lavorato per guidare gli studenti e gli educatori locali in Italia per la realizzazione dei loro obiettivi di vita professionale e personale. Una delle iniziative principali è l’<a href="https://www.olos311.org">“Osservatorio e laboratorio per il Software Libero”</a>. Antonio Faccioli, coordinatore scientifico dei corsi digitali dell’ultima accademia e un appassionato di software libero, è stato l’idealizzatore di questa collaborazione.</p>

<p>Questa collaborazione rappresenta un passo importante per la FSFE nel coinvolgimento degli studenti e delle comunità educative in Italia. È importante trasmettere alle nuove generazioni di professionisti il messaggio del Software Libero, soprattutto in un contesto più ampio, come quello del significato della tecnologia in una società democratica.</p>

<h3>Progetto di Conoscenza del Software Libero nell’IT</h3>
<p>Conosciuto come “Progetto di Conoscenza del Software Libero nell’IT”, questa partnership di due anni è iniziata nel novembre 2023. Come parte di questo programma accademico di studi, la FSFE ha proposto percorsi educativi sul Software Libero, concentrandosi sulle questioni legali del Software Libero, gli aspetti politici e la consapevolezza pubblica sotto forma di conferenze. Inoltre, gli studenti hanno partecipato anche a conferenze sul Software Libero, come <a href="sfscon.it/">SFSCon</a>, dove hanno potuto adottare un approccio più pratico, insieme all’opportunità di entrare in contatto con i maggiori esperti del mondo del Software Libero.</p>

<p>Se vuoi ricevere ulteriori informazioni sul Progetto di Conoscenza del Software Libero nell’IT non esitare a contattarci all’indirizzo <email>contact@fsfe.org</email>. Siamo sempre alla ricerca di partner che condividono gli stessi obiettivi per promuovere una cultura del Software Libero sul territorio. Se volete condividere un’idea di progetto non esitate a conattarci.</p>

</body>

<tags>
	<tag key="front-page"/>
	<tag key="it">Italy</tag>
	<tag key="education">Education</tag>
	<tag key="sfscon">SFSCon</tag>
</tags>

<image url="https://pics.fsfe.org/uploads/medium/d0/7a/a24df523825e9c9c27b181b18554.jpg"
	alt="Foto di gruppo scattata durante SFSCON23, che mostra gli studenti del gruppo con alcuni membri dello staff di FSFE" />

</html>
