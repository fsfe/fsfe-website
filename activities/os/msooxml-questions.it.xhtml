<?xml version="1.0" encoding="UTF-8" ?>

<html>
  <version>1</version>

  <head>
    <title>FSFE - Sei domande agli enti nazionali di standardizzazione su MS-OOXML</title>
  </head>

  <body>
    <h1>Sei domande agli enti nazionali di standardizzazione</h1>
    <center>
      [<a href="msooxml-questions.pdf">Disponibile anche in PDF (28k)</a>]
    </center>

    <p>
      Le seguenti sei domande si riferiscono alla domanda del formato
      ECMA/MS-OOXML per essere accettato come uno standard IEC/ISO. Un ente di
      standardizzazione nazionale, a meno che non abbia risposte convincenti per tutte queste
      domande, dovrebbe votare no in sede IEC/ISO e richiedere che Microsoft incorpori il suo lavoro
      su MS-OOXML nell'ISO/IEC 26300:2006 (Open Document Format).
    </p>

    <p>
      Questo è un documento sintetico. Informazioni più approfondite sono disponibili
      online.
    </p>

    <ul>
      <li>
        <a href="http://www.grokdoc.net/index.php/EOOXML_objections">http://www.grokdoc.net/index.php/EOOXML_objections</a>
      </li>
      <li>
        <a href="/activities/os/msooxml-questions">https://fsfe.org/activities/os/msooxml-questions</a>
      </li>
      <li>
        <a href="http://www.noooxml.org/arguments">http://www.noooxml.org/arguments</a>
      </li>
    </ul>

    <ol>
      <li>
        <h3>Indipendenza dalle applicazioni?</h3>

        <p>
          Nessuno standard dovrebbe mai dipendere da un determinato sistema operativo,
          ambiente o applicazione. L'indipendenza di applicazione e implementazione
          è una delle caratteristiche più importanti di tutti	  
		  gli standard.
        </p>

        <blockquote>
          <strong>
            La specifica di MS-OOXML è priva di qualsiasi riferimento a
            particolari prodotti di una qualsiasi azienda e al loro specifico comportamento?
          </strong>
        </blockquote>
      </li>

      <li>
        <h3>Supporto dei preesistenti standard aperti?</h3>

        <p>
          Ogniqualvolta sia appropriato e possibile, gli standard dovrebbero svilupparsi
          sugli sforzi di precedenti standardizzazioni e non dipendere da tecnologie
          proprietarie o specifiche di una certa azienda.
        </p>

        <p>
          MS-OOXML rifiuta vari standard, come MathML e SVG, che sono
          raccomandati dal W3C, e utilizza invece propri formati che sono specifici
          dell'azienda stessa. In questo modo tutte le altre aziende, per poter
          pienamente implementare MS-OOXML, saranno vincolate a seguire
          Microsoft nella sua infrastruttura proprietaria costruita negli ultimi
          20 anni. Sembra difficile immaginare come una terza parte possa
          implementare questo formato come ci riuscirebbe Microsoft.
        </p>

        <blockquote>
          <strong>
            Che benefici porta accettare l'uso di tali formati specifici
            di un'azienda a spese della standardizzazione in questi ambiti?
            Come faranno gli altri fornitori ad essere competitivi, a mantenere
            la compatibilità e a offrire implementazioni su tutte le piattaforme
            evitando di dover sostenere investimenti proibitivi?
          </strong>
        </blockquote>
      </li>

      <li>
        <h3>Retrocompatibilità per tutti i rivenditori?</h3>

        <p>
          Uno dei pretesi vantaggi principali di MS-OOXML è la sua capacità di
          permettere la retrocompatibilità, come affermato anche nel
          <a href="http://www.ecma-international.org/news/PressReleases/PR_TC45_Dec2006.htm">comunicato stampa di ECMA International</a>.
        </p>

        <p>
          È essenziale che ogni standard sia implementabile da una qualsiasi
          terza parte senza la necessità di cooperazione da parte di un'altra azienda,
          di ulteriori informazioni riservate, di accordi legali o di indennizzi.
          È anche indispensabile che non sia richiesta la cooperazione
          di alcun concorrente per raggiungere una piena e comparabile interoperabilità.
        </p>

        <blockquote>
          <strong>
            Sulla base delle attuali specifiche di MS-OOXML, può una qualsiasi
            terza parte, indipendentemente dal modello di business, senza l'accesso
            ad informazioni aggiuntive e senza la cooperazione di Microsoft,
            implementare la piena compatibilità all'indietro e la conversione dei vecchi
            documenti in MS-OOXML in modo comparabile a quello che Microsoft può offrire?
          </strong>
        </blockquote>
      </li>

      <li>
        <h3>Estensioni proprietarie?</h3>

        <p>
          Le estensioni proprietarie e specifiche di un'applicazione sono una nota tecnica
          utilizzata in particolare da Microsoft per abusare del suo monopolio nel settore desktop
          ed influenzare i mercati contigui. È la tecnica fondamentale del comportamento
          scorretto che è stato il motivo della decisione sfavorevole a Microsoft da parte della
          Commissione Europea nel 2004, e Microsoft ancora oggi continua
          a rifiutarsi di rilasciare le informazioni necessarie 
		  per l'interoperabilità.						   
        </p>

        <p>
          Per questo motivo, è comunemente riconosciuto che gli Standard Aperti
          non dovrebbero permettere le estensioni proprietarie, e che tali tecniche
          di distorsione del mercato non dovrebbero essere possibili nell'ambito di
          uno Standard Aperto.
        </p>

        <blockquote>
          <strong>
            MS-OOXML consente le estensioni proprietarie? L'implementazione
            di MS-OOXML da parte di Microsoft è affidabile, ovvero senza estensioni non documentate?
            Ci sono delle tutele contro un simile comportamento scorretto?
          </strong>
        </blockquote>
      </li>

      <li>
        <h3>Doppi standard?</h3>

        <p>
          L'obiettivo di tutte le standardizzazioni è sempre di giungere ad un singolo
          standard, poiché gli standard multipli costituiscono sempre un ostacolo alla
          competizione. L'apparente competizione su uno standard è in realtà una misura
          strategica per acquisire il controllo su certi segmenti di un mercato, come vari
          esempi del passato hanno dimostrato.
        </p>

        <p>
          Esiste già uno standard aperto per i documenti da ufficio, l'
          Open Document Format (ODF) (ISO/IEC 26300:2006). Sia MS-OOXML che l'
          ODF si basano sulla tecnologia XML, ovvero utilizzano la stessa tecnologia di base
          e quindi in definitiva hanno le stesse capacità teoriche. Microsoft
          stessa è membro dell'OASIS, l'organizzazione dove lo standard ODF è stato sviluppato
          e viene mantenuto. Microsoft era informata del processo di standardizzazione ed era
          invitata a parteciparvi.
        </p>

        <blockquote>
          <strong>
            Perché Microsoft si è rifiutata e rifiuta di partecipare all'esistente
            sforzo di standardizzazione? Perché non presenta le sue proposte
            tecnologiche all'OASIS perché siano incluse nell'ODF?
          </strong>
        </blockquote>
      </li>

      <li>
        <h3>Legalmente sicuro?</h3>

        <p>
          Concedere a tutti i concorrenti la garanzia di non subire procedimenti legali per
          l'implementazione di uno standard è indispensabile. Tale concessione deve essere
          chiara, attendibile e ampia abbastanza da coprire tutte le attività necessarie a
          raggiungere la piena interoperabilità e a consentire un gioco alla pari per
          una vera competizione basata sui meriti.
        </p>

        <p>
          MS-OOXML è accompagnato da un insolitamente complesso e limitato "impegno
          di non citazione in giudizio" invece della tipica licenza d'uso. A
          causa di questa complessità, non è chiaro quanta protezione dai
          procedimenti giudiziari per compatibilità fornirà realmente.
        </p>

        <p>
          Una rapida analisi legale insinua il dubbio che il patto non copra tutte le
          caratteristiche opzionali e i formati proprietari obbligatori per la completa
          implementazione di MS-OOXML. Dunque la libertà di implementazione per tutti
          i concorrenti non è garantita per l'intera ampiezza del proposto
          formato MS-OOXML, ed è in dubbio anche per i suoi componenti fondamentali.
        </p>

        <blockquote>
          <strong>
            Il vostro ente nazionale di standardizzazione ha la sua propria e indipendente
            analisi legale sull'esatta natura della concessione, così che possa certificare
            se davvero essa copre l'intero spettro di tutte le possibili implementazioni di
			MS-OOXML?			
          </strong>
        </blockquote>
      </li>
    </ol>

    <p>
      Per tutte queste domande gli enti nazionali di standardizzazione
      dovrebbero ottenere delle risposte da parte di consulenti legali ed
      esperti indipendenti, non certo da Microsoft o da suoi soci di affari, che
      hanno un diretto conflitto di interessi su tale questione.
    </p>

    <p>
      Se non c'è una buona risposta per qualcuna di queste domande, un ente
      nazionale dovrebbe votare no in sede ISO/IEC.
    </p>
    
    <h2>Letture per approfondimenti</h2>

    <ul>
      <li><a href="/documents/msooxml-interoperability.html">I problemi di interoperabilità di MS-OOXML</a></li>
      <li><a href="/documents/msooxml-idiosyncrasies.html">DIS-29500: disapprovato prima dell'uso?</a></li>
      <li><a href="/documents/msooxml-converter-hoax.html">La bufala del convertitore</a></li>
      <li><a href="/documents/msooxml-questions-for-ms.html">Domande a Microsoft sui formati aperti</a></li>
    </ul>
  </body>

  <timestamp>$Date$ $Author$</timestamp>
  <translator>Federico Bruni</translator>
</html>
<!--
Local Variables: ***
mode: xml ***
End: ***
-->
