<?xml version="1.0" encoding="UTF-8"?>
<html newsdate="2021-08-30">
<version>1</version>

<head>
  <title>Overheden falen: vrijwilligers moeten vrije tijd opofferen om CovPass-app voor allen beschikbaar te maken</title>
</head>

<body>

  <h1>Overheden falen: vrijwilligers moeten vrije tijd opofferen om CovPass-app voor allen beschikbaar te maken</h1>

  <p>Na de succesvolle bevrijding van de Duitse Corona opsporings-app van Google-diensten vorig jaar, moeten opnieuw vrijwilligers instappen om de taak van de regering over te nemen om de CovPass-app voor iedereen beschikbaar te maken.</p>

  <p>Met de CovPass-app kan het digitale COVID-certificaat van de EU voor de vaccinatie tegen Corona op smartphones worden gebruikt. Tot vandaag was deze app als gevolg van propriëtaire afhankelijkheden alleen beschikbaar in de app stores van Apple, Huawai en Google. Het ondersteuningsteam van de CovPass-app argumenteerde dat de app niet in andere app-stores kan worden gepubliceerd om veiligheidsredenen en om misbruik te voorkomen. Deze argumentatie is niet alleen misleidend en onjuist, zoals we al hebben gezien bij andere Corona apps, maar verhindert het gebruik van veel Corona-apps voor mensen die waarde hechten aan privacy en  softwarevrijheid op hun apparaten. Een groep vrijwilligers heeft de afgelopen weken hard gewerkt om deze app voor iedereen beschikbaar te maken en heeft hem vandaag vrijgegeven op <a href="https://f-droid.org/packages/de.rki.covpass.app/">F-Droid, een Vrije Software app-store.</a></p>

  <p>Daartoe verwijderden de vrijwilligers ook propriëtaire Google-bibliotheken die niet nodig zijn om de app te laten werken. Dit extra werk had voorkomen kunnen worden als de CovPass-ontwikkelaars (die betaald worden met publiek geld) dergelijke onnodige propriëtaire bibliotheken niet vanaf het begin hadden toegevoegd. Bovendien was het bedrijf dat CovPass ontwikkelde niet erg behulpzaam ten aanzien van externe ontwikkelaars, wat het voor de vrijwilligers moeilijker maakte om verbeteringen aan te brengen. Hierdoor werden verbeteringen die weinig inspanning van de oorspronkelijke ontwikkelaars zouden hebben gevergd een moeilijke taak voor de vrijwilligers. Een positief voorbeeld is COVID Certificate, de officiële app voor het opslaan en presenteren van Zwitserse COVID-certificaten. Deze werd ontwikkeld door het Federaal Bureau voor Informatietechnologie, Systemen en Telecommunicatie (FOITT) in opdracht van het Federaal Bureau voor Volksgezondheid. De ontwikkelaars zorgden er zelf voor dat de app werd opgenomen in de Vrije Software app-store F-Droid.</p>

  <blockquote>Felix C. Stegerman, software-ontwikkelaar en lid van de vrijwilligersgroep die aan de CovPass-app heeft gewerkt: "Ik wil 
  ervoor zorgen dat iedereen gebruik kan maken van apps die met publiek geld zijn gefinancierd, zodat we de pandemie kunnen aanpakken. Het is triest dat de processen van 
  sommige van die met publiek geld gefinancierde apps externe bijdragen afschrikken in plaats van het samen aan verbeteringen werken mogelijk te maken. Meer overheden zouden het voorbeeld van de ontwikkelaars van de Zwitserse COVID Certificate-app moeten volgen."</blockquote>

  <blockquote>Matthias Kirschner, voorzitter van de Free Software Foundation Europe, verklaart: "Nog een keer nemen vrijwilligers 
  de taken van overheden en regeringen op zich om Corona-apps voor iedereen beschikbaar te maken. De FSFE bedankt @jugendhacker, @mythsunwind, @rugk, @tzugen, Felix C. Stegerman en Marcus Hoffmann voor hun cruciale werk in de aanpak van de pandemie. Maar het mag niet aan vrijwilligers liggen om dit werk te doen: we dringen er bij de overheid op aan om snel haar werkwijze aan te passen en ervoor te zorgen dat iedereen dergelijke apps vanaf het begin zonder beperkingen kan gebruiken. Bovendien kunnen ze, als ervoor gezorgd wordt dat oplossingen worden gepubliceerd als Vrije Software, worden aangepast en hergebruikt door andere instellingen over de hele wereld."</blockquote>

  <figure>
    <img
      src="https://pics.fsfe.org/uploads/big/912df5f4c7fcf6e695e339776e65eb1d.png"
      alt="Bevrijd uw Android" />
    <figcaption>Bevrijd uw Android</figcaption>
  </figure>

  <p>Sinds het begin van de Corona-crisis heeft de FSFE geëist dat alle apps die gepubliceerd worden om de crisis aan te pakken Vrije Software moeten zijn. Alleen Vrije Software biedt voldoende transparantie om een volledige databescherming en een compliant gebruik te valideren waardoor vertrouwen kan ontstaan. Bovendien hebben wereldwijde problemen wereldwijde oplossingen nodig en het is alleen Vrije Software die de wereldwijde ontwikkeling van code in een juridisch veilige en coöperatieve omgeving mogelijk maakt. Elke   propriëtaire oplossing zal onvermijdelijk leiden tot ontelbare geïsoleerde oplossingen en daardoor energie en tijd verspillen. Naast wereldwijde samenwerking maken Vrije Softwarelicenties het delen van code in elk rechtsgebied en voor elk apparaat mogelijk.</p>

</body>

<tags>
  <tag key="front-page" />
  <tag key="corona">Corona</tag>
  <tag key="fya">Bevrijd uw Android</tag>
</tags>

<discussion href="https://community.fsfe.org/t/720" />
<image url="https://pics.fsfe.org/uploads/big/912df5f4c7fcf6e695e339776e65eb1d.png" alt="Bevrijd uw Android" />
<translator>André Ockers</translator>
</html>

