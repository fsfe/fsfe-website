<?xml version="1.0" encoding="UTF-8"?>
<html newsdate="2013-09-27">
  <head>
    <title>Αλλάζοντας τον κόσμο: Το GNU project γίνεται 30</title>
  </head>
  
  <body>
    <h1>Αλλάζοντας τον κόσμο: Το GNU project γίνεται 30</h1>

<p newsteaser="yes">Ήταν πριν 30 χρόνια όταν ο Richard Stallman ανακοίνωσε το
<a href="http://gnu.org">GNU project</a>. Μια πρωτοβουλία που ξεκίνησε από την 
απογοήτευση ενός προγραμματιστή για ένα χαλασμένο οδηγό εκτυπωτή και άλλαξε 
την κοινωνία μας. Η ιδέα για το λογισμικό που όλοι μπορούν να χρησιμοποιούν, 
να μελετούν, να μοιράζονται και να βελτιώνουν αποδείχθηκε πραγματικά πανίσχυρη.
</p>

<blockquote><p>«Χωρίς το GNU project και το κίνημα του Ελεύθερου Λογισμικού
  που ενέπνευσε, η καθημερινότητά μας - και το Διαδίκτυο - θα ήταν πολύ
  διαφορετικά σήμερα», δηλώνει ο Karsten Gerloff, Πρόεδρος του Ευρωπαϊκού
  Ιδρύματος Ελεύθερου Λογισμικού.</p></blockquote>

<p>Το <a href="/about/basics/freesoftware.html">Ελεύθερο Λογισμικό</a> 
δίνει τον έλεγχο των ηλεκτρονικών συσκευών εκεί όπου ανήκει: στους ίδιους
τους κατόχους τους. Σήμερα, το Ελεύθερο Λογισμικό βρίσκεται παντού. Με αυτό
λειτουργεί το Διαδίκτυο, τα κινητά μας τηλέφωνα, τηλεοράσεις, αυτοκίνητα, 
δρομολογητές και κάθε είδους ηλεκτρονική συσκευή. Το Ελεύθερο Λογισμικό
έχει θεμελιακά αλλάξει τον τρόπο με τον οποίο κατασκευάζουμε λογισμικό:
αντί να απαγορεύεται στον κόσμο να προσαρμόζει το λογισμικό στις ανάγκες του,
ο κόσμος προσκαλείται να συμμετέχει στην ανάπτυξή του. </p>

<blockquote><p>«Το GNU project έχει λειτουργήσει ως το σημείο εκκίνησης ενός
  κινήματος που εξασφαλίζει ότι μπορούμε να ελέγχουμε την τεχνολογία, αντί η
  τεχνολογία να μας ελέγχει», δηλώνει ο Matthias Kirschner, επικεφαλής του
  Public Awareness του FSFE.</p></blockquote>

<p>Η επιρροή της προσέγγισης του GNU project στο διαμοιρασμό της γνώσης
υπερβαίνει το λειτουργικό σύστημα GNU/Linux και εκτείνεται πέρα από τα
προγράμματα των υπολογιστών. Με την ισχύ της διαμοιραζόμενης γνώσης, η
Wikipedia έχει εξελιχθεί ταχύτατα στην κυριότερη εγκυκλοπαίδεια σε παγκόσμιο
επίπεδο. Οι άδειες χρήσης Creative Commons επιτρέπουν σε καλλιτέχνες,
μουσικούς και συγγραφείς να χρησιμοποιούν την εργασία τους με τρόπους που
ταιριάζουν πλήρως με την ψηφιακή εποχή. Επιστήμονες και μηχανικοί βασίζονται
σε εργαλεία Ελεύθερου Λογισμικού για τη θεραπεία ασθενειών και τη βελτίωση
της ζωής όλων. Μια γενιά νέων ανθρώπων ωριμάζει τώρα με την πεποίθηση ότι
ο διαμοιρασμός της γνώσης είναι απλώς η εφαρμογή της κοινής λογικής, 
η φυσική όψη των πραγμάτων.</p>

<blockquote><p>«Είμαστε ευγνώμονες στον Richard Stallman για τη θεμελίωση
  αυτής της κοσμοϊστορικής αλλαγής, και σε όσους εργάστηκαν τόσο σκληρά
  για την πρόοδο του Ελεύθερου Λογισμικού για τρεις δεκαετίες», λέει ο
  Gerloff. "Ελάτε στο κίνημά μας, <a
    href="/fellowship/join.html">υποστηρίξτε τη δραστηριότητά μας</a>, 
  και βοηθήστε στην αντιμετώπιση των μελλοντικών προκλήσεων».</p></blockquote>
    
  </body>
  <tags>
    <tag>front-page</tag>
    <tag>GNU</tag>
  </tags>
  <timestamp></timestamp>
</html>
