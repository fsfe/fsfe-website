<?xml version="1.0" encoding="UTF-8"?>
<html newsdate="2013-06-20">
    <head>
        <title>Başbakan Erdoğan'a Açık Mektup: 5 Milyar Dolarlık Yatırımı Dijital Özgürlük İçin Yapın!</title>
    </head>
    
    <body>
        <h1>Başbakan Erdoğan'a Açık Mektup: 5 Milyar Dolarlık Yatırımı Dijital Özgürlük İçin Yapın!</h1>
                         
	<p>Geçtiğimiz haftalarda, İstanbul'daki <a href="https://tr.wikipedia.org/wiki/2013_Taksim_Gezi_Park%C4%B1_protestolar%C4%B1" target="_blank">politik olaylar</a> uluslararası basının ilgi odağındaydı. Halen Türk hükümeti ve halkı ile ilgili önemli tartışmalar meydana geliyor. Bu süreçte yaşamını yitirenler de oldu.</p>
                                 
	<p>Taksim meydanı protestoları başlamadan günler önce, Başbakan Erdoğan Amerika'daydı. FATİH ismindeki iddialı eğitim yatırımı için, Silikon Vadisi'ni Amerika'nın büyük teknoloji firmalarının misafiri olarak turladı, bu firmaların her biri 10 milyondan fazla yeni tablet bilgisayar için anlaşma peşindeydi.</p>
                                 
	<p>Türkiye'nin sokaklarındaki eylemcilerin güvenliği ve özgürlüğü basında heyecanla tartışılırken, maalesef çocukların güvenliği ve özgürlüğü çok daha az ilgi topluyor. Halka açık bir şekilde tartışıldı veya tartışılmadı ancak 5 milyar dolar yakında eğitim için harcanacak ve bunun Türkiye'deki öğrencilerin gelecek kuşağının hakları üzerindeki etkisi çok büyük olacak.</p>
	<p>FSFE'nin <a href="https://fsfe.org/activities/education/education.html" target="_blank">Eğitim Takımı</a>, Özgür Yazılım aracılığı ile öğrencileri güçlendirmek için adanmıştır. Eğer insanların kullandıkları teknolojiler üzerinde haklara sahip olması gerektiğini düşünüyorsanız, <a href="https://fsfe.org/support/support.html" target="_blank">destekçilerimiz</a> arasına katılabilirsiniz.</p>
	
               <h2> Açık Mektup</h2>
               
                       <blockquote>
               
				<p>Başbakan Recep Tayyip Erdoğan,</p>
                                                 
				<p>Yakın bir zamanda, Türkiye'nin <a href="http://fatihprojesi.meb.gov.tr/tr/index.php" target="_blank">Fatih Projesi</a> kapsamında öğrenciler için 10.6 milyon tablet alımını öncü teknoloji firmalarıyla görüşmek amacıyla <a href="http://www.radikal.com.tr/politika/erdogan_silikon_vadisinde_calisan_yapiyor-1134067" target="_blank">Amerika'yı ziyaret ettiniz</a>.</p>
                                                 
				<p>Sizden alternatif ürünleri ve bu tabletlerin kullandığı yazılımların etkisini de değerlendirmenizi çok istiyoruz.</p>
                                                 
				<p>Sizi misafir eden Google, Apple ve Microsoft firmalarının tabletleri, üstlerindeki yazılımlar nedeniyle Türkiye'deki çocukların onlarla serbestçe çalışmalarını ve kendilerine göre yapılandırmalarını engelleyecek şekilde çalışıyorlar. Görüştüğünüz şirketler, okulların uygulamalara veya haklarına sahip olma yeteneklerini elinden alan ve onları sadece uygulama kullanma yeteneğini kiralayan bir şekle büründüren katı özel mülkiyet lisanslamayı dayatıyorlar. </p>
                                                 
				<p><a href="https://fsfe.org/about/basics/freesoftware.html" target="_blank">Özgür Yazılım</a>, aksine, öğrencilerin kullanma, çalışma, paylaşma ve geliştirme haklarını korur. Eğitimsel bağlamda bu haklar tüketiciler ve yaratıcılar şeklinde bir fark yaratır. Bu özgürlükler olmadan sizin çalışmanızdan etkilenecek olan 17 milyon öğrenci gelecekte dijital ekonomilere liderlik etmek için gerekli anlayışı geliştiremeyecek veya tecrübe edemeyecektir.</p>
                                                 
				<p>Yazılım desteği ve bakımı pahalı bir iştir ve özel mülk yazılımlar bu maliyetleri bu hizmetleri kullanan kişileri kısıtlayarak ağırlaştırıyorlar. Özgür Yazılım kullanımıyla, Türkiye'deki okullarının tek bir şirkete bağımlılığı azalacak ve hizmet anlaşmaları için daha yerel ve daha rekabetçi bir ortam oluşacaktır.</p>
				<p>Son olarak, hem okullar hem de öğrenciler için daha iyi bir güvenlik amacıyla, Özgür Yazılım kaynak kodunu açarak, nasıl işlediğine ilişkin kanıtı sağlar. Bu hafta ortaya çıkan İngiliz Hükümetinin <a href="http://www.radikal.com.tr/ekonomi/guardian_ingiltere_mehmet_simseki_ekonomik_sirlar_icin_dinledi-1137964"  target="_blank">Türk politikacılarına G20 toplantısında casusluk yaptığına</a> ilişkin konular yazılım güvenliği ve mahremiyetinin önemini öne çıkarmaktadır. Eğitim amaçlı bilgisayarlar yabancı hükümet ve şirketler için gizli <a href="http://www.bloomberg.com/news/2013-06-14/u-s-agencies-said-to-swap-data-with-thousands-of-firms.html" target="_blank">arka-kapılar</a> içermemelidir.</p>
				
				<p><a href="http://techcrunch.com/2012/08/29/the-state-of-linux-how-even-apple-is-going-open-source/" target="_blank">Apple</a>, <a href="https://developers.google.com/open-source/" target="_blank">Google</a> ve <a href="http://msopentech.com/" target="_blank">Microsoft</a>'un hepsi Özgür Yazılım'ı sahiplenmekte ve içsel olarak kullanmaktadır. Özgür Yazılım tabletlerine gidecek adımları atmak önemlidir, ayrıca birçok küresel üretici ve dağıtıcı Özgür Yazılım aygıtlarını satışa sunmuştur. İleride tablet satın alımında vereceğiniz kararda Türkiye vatandaşlarının özgürlüğü dikkate alınacak mıdır?</p>
				
				<p>Lütfen yanıtınızı bize gönderin ve bu mektubun içeriği hakkında sorularınız varsa, bizimle iletişim kurmaktan çekinmeyin.</p>
				<p>Saygılarımızla,</p>
				
				<p>Sam Tuke, Vicen Rodriguez, Filip Lobik</p>
				
				<p><strong>Avrupa Özgür Yazılım Vakfı e.V.</strong></p>
				
		</blockquote>
	</body>
 
    <tags>
        <tag>front-page</tag>  
        <tag>Procurement</tag>
        <tag>tr</tag>
        <tag>Microsoft</tag>
        <tag>Apple</tag>
        <tag>Google</tag>
        <tag>edu</tag>
        <tag>Tablets</tag>
        <tag>Android</tag>
        <tag>OpenLetter</tag>
        <tag>Turkey</tag>
        <tag>fatih</tag>
    </tags>
</html>
<!-- tanslator: T. E. Kalaycı -->
<!--
Local Variables: ***
mode: xml ***
End: ***-->
