<?xml version="1.0" encoding="UTF-8"?>

<html newsdate="2030-04-03">



<head>

    <title>FSFE sostenitores scrivero "Perché e quale Software Libero utilizzare per il lavoro da remoto"</title>

  </head>

  

<body>



<h1>FSFE sostenitores scrivero "Perché e quale Software Libero utilizzare per il lavoro da remoto"</h1>



<p newsteaser="yes">Come conseguenza dell'attuale pandemia del Covid-19, molti datori di lavoro - volontariamente o obbligatoriamente - si sono ora organizzati per il lavoro da casa. Molte organizzazioni che sino ad oggi non erano abituate a lavorare remotamente, devono affrontare ora parecchie difficoltà per adattarsi alla situazione. Per evitare una potenziale dipendenza dai fornitori, alcuni sostenitori della FSFE hanno scritto insieme una serie di buone ragioni per utilizzare il Software Libero per il lavoro da remoto e hanno raccolto nella nostra Wiki una <a href="https://wiki.fsfe.org/Activities/FreeSoftware4RemoteWorking">lista dettagliata di soluzioni praticabili</a>.</p> 



<p>Molte organizzazioni, che prima dell'epidemia data dal virus Covid-19 non avevano dedicato tempo nell'esplorare quali potessero essere le soluzioni disponibili per il lavoro remoto per la loro azienda, ora stanno optando per una soluzione facile scegliendo di seguire le offerte - all'inizio spesso gratuite - delle grandi aziende di tecnologia e le loro soluzioni proprietarie. Purtroppo, <a href="https://fsfe.org/news/2020/news-20200330-01.html">nel prossimo futuro queste organizzazioni saranno dipendenti dalle soluzioni proprietarie adottate</a>.</p> 



<p>Ma questa dipendenza non è necessaria, dal momento in cui la maggior parte delle soluzioni proprietarie sono semplicemente un rimpiazzo di ottime soluzioni di Software Libero che offrono simili o anche migliori livelli di funzionalità. Per non considerare la parte migliore: scegliere un soluzione di Software Libero significa optare per una soluzione che ha un futuro, dove la tua organizzazione non dipende più da un particolare fornitore o da un formato di file o da qualsivoglia altra dipendenza a cui fornitori cercano di legarti. Il Software Libero ti dà il controllo.</p>



<p>Per aiutarti ad iniziare o scoprire più profondamente come usare il Software Libero per il lavoro collaborativo e remoto, alcuni sostenitori della FSFE hanno lavorato su una lista dettagliata di soluzioni per diversi scopi di Software Libero, e <a href="https://wiki.fsfe.org/Activities/FreeSoftware4RemoteWorking">l'hanno pubblicata nella nostra Wiki</a>. Puoi trovare ispirazione per il tuo ambiente di lavoro o aggiungere la tua soluzione.</p>



		<figure> 

			<img src="/picturebase/miscellaneous/2020-remote-working-800px.jpg" alt="Una persona seduta davanti ad uno schermo immersa nella natura, che simboleggia il lavoro remoto" />

			<figcaption>Beneficia della libertà del software mentre lavori da remoto.</figcaption>

		</figure>



<h3>Perché usare il Software Libero per il lavoro da remoto</h3>

	<ul>

		<li><strong>Non essere mai più dipendenti:</strong> specialmente se la tua organizzazione sta considerando di offrire la possibilità del lavoro remoto nel dopo Covid-19, puoi evitare ogni potenziale dipendenza da software o formati particolari e proprietari già da ora.</li>

		<li><strong>Auto-hosting, ora o più tardi:</strong> se la tua organizzazione ha bisogno nell'immediato di una soluzione veloce e sceglie di usare il software come servizio, ma vorrebbe in futuro poter ospitare una buona soluzione sul proprio server e infrastruttura, allora le soluzioni di Software Libero sono l'unica strada percorribile.</li>

		<li><strong>Privacy avanzata:</strong> solitamente, le soluzioni di Software Libero non seguono un modello di profitto basato sui dati. Questo vuol dire che, quando utilizzi Software Libero, di norma i tuoi dati sono solo nelle tue mani.</li>

		<li><strong>Avvantaggiarsi della concorrenza:</strong> quando metti in piedi soluzioni di Software Libero, puoi scegliere un aiuto nell'implementazione tra diverse aziende. Quando hai problemi con una di esse - su questioni legali, personali, o altri problemi - puoi semplicemente scegliere un'altra azienda che offre un servizio simile o anche prenderti carico direttamente tu della manutenzione della tua infrastruttura.</li>

		<li><strong>Sostenibilità:</strong> quando utilizzi il Software Libero, ti stai basando su tecnologie che non possono diventare obsolete, per via del loro regime di licenze aperte, formati aperti e documentazione aperta. Non può più esserci "fine del supporto" o "fine del ciclo-vita". Puoi usare e riusare qualsiasi soluzione per quanto tempo vuoi.</li>

		<li><strong>Disponibilità globale:</strong> non importa quale sia la tua giurisdizione: è sempre legale utilizzare la tua soluzione software quando questa è Software Libero.</li>

		<li><strong>Usa gli standard:</strong> solo i formati aperti possono formare veri standard industriali, perché ogni formato proprietario è per sua natura una soluzione isolata. I formati aperti sono invece la spina dorsale dell'interoperabilità tra i differenti servizi.</li>

		<li><strong>Diversificazione e localizzazione:</strong> le soluzioni e i protocolli del Software Libero molto spesso offrono più di un programma o più di una sola implementazione. Questo permette ai tuoi membri, impiegati o clienti di scegliere loro stessi come connettersi remotamente. In aggiunta, il Software Libero spesso è disponibile in molte lingue e localizzazioni, che può essere di grande aiuto se sei un'organizzazione internazionale.</li>

		<li><strong>Fai da te:</strong> imposta la tua infrastruttura locale quando sei pronto, e scegli il software che tutti sono abituati ad usare. Approfitta dell'aiuto e della cultura della condivisione della conoscenza di una energica comunità.</li>

	</ul>

<blockquote>Siamo una comunità di persone che si occupano di Software Libero. Se sei d'accordo con le nostre idee potresti unirti a noi ed al nostro lavoro. Ci sono molti modi per farlo e di certo troverai almeno <a href="/contribute/contribute.html">un'attività che adatta ai tuoi interessi ed alle tue competenze.</a></blockquote>



<blockquote>Questi sono tempi difficili anche per organizzazioni no-profit come la FSFE. Lavoriamo per permettere agli utenti di controllare la tecnologia. Stiamo combattendo per i diritti degli utenti sin dal 2001, e rimaniamo indipendenti grazie all'aiuto dei donatori e dei sostenitori. Per far sì di rimanere una voce indipendente per il Software Libero, dipendiamo dalle vostre donazioni. <a href="https://my.fsfe.org/donate">Con il tuo sostegno finanziario</a>, contribuisci a rafforzare le fondamenta sulle quali possiamo costruire il nostro benefico lavoro per la libertà nella società dell'informazione.</blockquote>



</body>



<discussion href="https://community.fsfe.org/t/why-using-free-software-for-remote-working-and-what/415" />



<tags>

  <tag>front-page</tag>

  <tag content="Tools">tools</tag>
  <tag content="Corona">corona</tag>

</tags> 



</html>
