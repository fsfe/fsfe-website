<?xml version="1.0" encoding="UTF-8" ?>

<html>
  <head>
    <title>Stazhe - FSFE</title>
  </head>

  <body>
    <p id="category"><a href="/contribute/contribute.html">Kontribuoni</a></p>
    <h1>Stazhe</h1>

    <div id="introduction">
      <p>
        FSFE-ja është organizëm bamirës jofitimprurës, përkushtuar
        promovimit të Software-it të Lirë. Po punojmë që lirinë ta bëjmë pjesë të shoqërisë dixhitale. 
Punojmë brenda mjedisit plot gjallëri të vullnetarëve të shumtë nga shumë vende dhe disa nëpunësve me punësim të plotë.
      </p>
    </div>

    <blockquote>

      <p>
Koha ime në FSFE ndahej gjithmonë mes mësimit dhe veprimit. Kur merresha me një punë,
më nxitnin të kërkoja të dhëna plotësuese dhe të kuptoja çështjet politike që fshihen nën çdo problem.
Ajo çfarë i duhet më shumë një stazhieri është kureshtja.
<cite>Lucile Falgueyrac, Intern 2013-2014</cite>
      </p> 

      <p>
        Puna në Free Software Foundation Europe ju lejon të njihni nga afër
një numër marramendës temash dhe punësh. Kjo larmi sjell plot përvojë dhe aftësi
teknike, organizative, sociale dhe politike,
që janë gjë e bukur t’i ketë cilido simpatizant i Software-it të Lirë. 
<cite><a href="/about/jean/jean.html">Nicolas Jean</a>, Intern 2010-2011, Webmaster</cite>
      </p>


    </blockquote>


    <p>
      FSFE-ja do të donte që ekipit tonë t’i bashkohen stazhierë të mençur dhe të motivuar. Ofrojmë 
      </p>
   <ul>
        <li>
          Një kohë vërtet ngazëlluese dhe plot sfida pranë një OJQ-je dinamike ndërkombëtare
        </li>
        <li>
          Një pamje nga afër të proceseve organizative dhe atyre të bashkësisë
        </li>
        <li>
          Një shans për ndërmarrjen e një nisme dhe vënies në jetë të ideve tuaja
        </li>
        <li>
          Mundësinë për t’u njohur dhe punuar me mbrojtës të Software-it të Lirë gjithandej në Europë 
        </li>
    </ul>

    
    <h2>Ç’do të bëni:</h2>

    <ul>
        <li>
          Kontribut te <a href="/work.html">projektet e tanishme të FSFE-së</a>.
        </li>
        <li>
          Punë për fushatat, marrëdhëniet me publikun dhe brenda bashkësisë tonë.
        </li>
        <li>
          Komunikim me kontakte nga bashkësia FSFE, OJQ-ra, industria, dhe administrata publike.
        </li>
        <li>
          Bashkërendim vullnetarësh dhe anëtarë ekipesh FSFE gjatë punës në projekte të ndryshëm.
        </li>
        <li>
          Punë të përgjithshme zyre.
        </li>
        <li>
          Zbulim të fuqive tuaja, dhe marrje me diçka që e keni për zemër.
        </li>
    </ul>
<p>
 
</p>

    <blockquote>
      <p>
        FSFE është një mjedis pune që ju nxit të punoni. Pak organizma janë të tillë
        ku mund të mësoni prej kaq shumë perspektivash në një kontekst të tillë
        ndërkombëtar dhe ndërdisiplinor. Nëse lexoni <a
          href="http://blogs.fsfe.org/hugo">blogun</a> tim, mund të shihni përmbledhtas
        disa prej gjërave me të cilat jam marrë.  <cite><a
          href="/about/roy/roy.html">Hugo Roy</a>, Stazhier 2009-2010, përfaqësue Anëtarësimesh Shok 2011 </cite>
      </p>
    </blockquote>


<h2>Hollësi bazë rreth stazhit: </h2>
<ul>
        <li>Domosdoshmëri: Stazhin duhet ta kryeni ose si (a) pjesë
plotësuese e arsimimit tuaj universitar, ose (b) në lidhje të drejtpërdrejtë
me studimet tuaja para se të diplomoheni. Nëse s’i plotësoni këto
kushte, mund t’ju interesojë një <a href="/contribute/traineeship.html">fazë stërvitore</a>.</li>
        <li>Kohëzgjatja: 3 muaj, me kohë të plotë, ose, në rast të një stazhi
                  të detyrueshëm, aq sa e lyp universiteti, por jo më pak se tre
                  muaj.</li>
        <li>Datë fillimi: kurdo. </li>
        <li>Vendndodhja: Berlin, Gjermani. </li>
        <li>Shpërblimi: 450 EURO /muaj. </li>
    </ul>

    <h2>Kërkojmë për:</h2>
<p> 
Stazhierët e FSFE-së janë grup mjaft i larmishëm. Nëse jeni i interesuar
për të punuar në pararojë të aktivizmit dhe politikave mbi teknologjinë,
atëherë keni ardhur në vendin e duhur. Jeni ngazëlluar fort për një
shoqëri të informacionit të lirë, dhe keni bërë tashmë diçka për
t’ju treguar të tjerëve pse është e rëndësishme liria? Atëherë ky
është stazhi që ju duhet. <i>Background</i>-i dhe kualifikimet tuaja
akademike kanë më pak rëndësi se sa përvoja juaj, dëshira juaj për të nxënë,
dhe aftësia juaj për të mbaruar një punë. Prej jush pritet:
</p>

    <ul>
        <li>
          Njohje e shëndoshë gjërave bazë të Software-it të Lirë dhe interes i konsiderueshëm për të
          (të domosdoshme)
        </li>
        <li>
          Anglishtja e rrjedhshme (e shkruar dhe e folur) është domosdoshmëri; 
          njohuri funksionale të Gjermanishtes dhe/ose gjuhësh të tjera janë një plus.
        </li>
        <li>
          Familjarizim fillestar me funksionimin e sistemeve GNU/Linux (e dëshirueshme)
        </li>
        <li>
         Aftësi për të qenë krijues, i përgjegjshëm, dhe për të punuar në disa drejtime njëherësh. 
        </li>
        <li>
         Aftësi për t’u integruar në një ekip të rinjsh, të motivuar dhe profesional
        </li>
        <li>
          Aftësitë në programim nuk janë domosdoshmëri. Programimi është një ndër pak gjërat
          që ka gjasa të <i>mos</i> bëni gjatë stazhit tuaj.
        </li>
	<li>Dëshirojmë që në Software-in e Lirë të përfshihen më shumë gra dhe vajza. Kjo
	është arsyeja pse do t’u japim përparësi aplikimeve nga kandidate që plotësojnë
        kushtet më sipër.</li>
    </ul>


    <blockquote>
      <p>
       Pa eksperiencë në <i>hacking</i>, por me një <i>background</i> të fortë politik,
puna pranë FSFE-së qe një përvojë e mahnitshme për mua dhe ashtu
do të jetë për këdo që interesohet për software-in dhe lirinë e përdoruesve.
Bashkëpunimi ndërkombëtar, shkrimi i artikujve politikë, lidhja me palët
me peshë dhe përkujdesja për veprimtaritë e bashkësisë janë vetëm disa
shembuj nga detyrat interesante prej të cilave mund të mësosh dhe
që janë jo pak zbavitëse në gjirin e ekipit miqësor të FSFE-së.
  <cite><a href="http://fsfe.org/about/albers/albers.en.html">Erik Albers</a>, Stazhier 2012</cite>
      </p>
    </blockquote>

        <h2>Si të aplikohet:</h2>

    <p>
      Ju intereson? Ju lutemi, na dërgoni një email te <a
      href="mailto:office@fsfeurope.org">office@fsfeurope.org</a>
      me një letër ku paraqisni motivimin tuaj, një CV dhe
      referenca (në Anglisht).
      Ju lutemi, <a
      href="http://www.gnu.org/philosophy/no-word-attachments.html">
      mos na dërgoni dokumente në format Microsoft Word</a>. 
      Nuk kemi për t’i lexuar. Më e mira është që në vend
      të tyre të përdorni PDF.
    </p>

    <p>
      <b>Për ata që nuk janë qytetarë të BE-së: </b>Që të filloni një stazh,
      keni nevojë për një vizë të vlefshme hyrjeje në Gjermani. Do t’ju duhet
      gjithashtu një leje qëndrimi dhe një leje punësimi. Që të dyja duhet të jenë
      të vlefshme për krejt kohëzgjatjen e stazhit tuaj. Edhe sigurimet tuaja
      shëndetësore janë përgjegjësi e juaja.
    </p>
    

    <p>
      Presim aplikimin tuaj!
    </p>

 
  </body>
  <timestamp>$Date: 2015-11-23 12:15:38 +0200 (Mon, 23 Nov 2015) $ $Author: jonas $</timestamp>
</html>
<!--
Local Variables: ***
mode: xml ***
End: ***
-->
