<?xml version="1.0" encoding="UTF-8"?>

<html>
  <version>1</version>

  <head>
    <title>Νέα - Η Google βοηθάει την FTF του FSFE στη διεξαγωγή σεμιναρίων,
    στην παρακολούθηση συνεδρίων και στην μετάφραση εγγράφων</title>
  </head>

  <body>
    <h1>Η Google βοηθάει την FTF του FSFE στη διεξαγωγή σεμιναρίων, στην παρακολούθηση
    συνεδρίων και στην μετάφραση εγγράφων</h1>

<p>Η Google έχει κάνει μια δωρεά για να βοηθήσει την Ομάδα Εργασίας Ελευθερίας του
FSFE στη διεξαγωγή εκπαιδευτικών σεμιναρίων, στην παρακολούθηση συνεδρίων και στην
μετάφραση εγγράφων.</p>

<p>''Η Ομάδα Εργασίας Ελευθερίας δραστηριοποιείται για να καλλιεργήσει μια αποτελεσματική
νομική υποδομή για το Ελεύθερο Λογισμικό στην Ευρώπη. Ένα μεγάλο μέρος της εργασίας μας
βασίζεται στην άμεση συνεργασία μας με άτομα και η συμβολή της Google θα μας επιτρέψει να το
κάνουμε αυτό πιο αποτελεσματικά'', λέει ο Shane Coughlan, Συντονιστής της FTF. ''Κατάρτιση,
φυσική παρουσία στις χώρες και παροχή υλικού στις τοπικές γλώσσες είναι βασικές πτυχές για
τη δόμηση μιας συνεκτικής πανευρωπαΙκής κοινότητας''.</p>

<p>''Το Ευρωπαϊκό Ίδρυμα Ελεύθερου Λογισμικού εργάζεται για να προωθήσει και να
προστατεύσει το Ελεύθερο Λογισμικό στην Ευρώπη για πολλά χρόνια και η Ομάδα Εργασίας
Ελευθερίας είναι ένα καλό παράδειγμα της μακροπρόθεσμης προσέγγισης για την
υποστήριξη της κοινότητας'', λέει ο Jeremy Allison, Μέλος της Τεχνικής Ομάδας - 
Μηχανικός Λογισμικού, Google. ''Πιστεύω ότι κάνουν χρήσιμη δουλειά και είμαι
περήφανος που βλέπω την Google να στηρίζει αυτές τις δραστηριότητες''.</p>

<p>Η Ομάδα Εργασίας Ελευθερίας του FSFE βοηθάει  ιδιώτες, έργα και επιχειρήσεις να
κατανοήσουν το Ελεύθερο Λογισμικό και τις ευκαιρίες που προσφέρει. Οι δραστηριότητες
της FTF περιλαμβάνουν εκπαιδευτικά σεμινάρια, συμβουλευτική και τη λειτουργία ενός
Ευρωπαϊκού Νομικού και Τεχνικού Δικτύου. Καλλιεργεί βέλτιστες πρακτικές μέσα από
την Ευρωπαϊκή κοινότητα του Ελεύθερου Λογισμικού.</p>

<p>Η FTF λειτουργεί σε μη-κερδοσκοπική βάση υπό την αιγίδα του Ευρωπαϊκού Ιδρύματος
Ελεύθερου Λογισμικού.</p>

<p>Για περισσότερες πληροφορίες σχετικά με την FTF ή την πρώτη Ευρωπαϊκή Ημερίδα
Αδειοδότησης και Νομικών Θεμάτων παρακαλούμε επικοινωνήστε με τον Shane Coughlan:</p>

<address>Η Ομάδα Εργασίας Ελευθερίας μπορεί να βρεθεί στη σελίδα <a href="/ftf/"
title="Freedom Task Force">https://fsfe.org/ftf/</a><br />
Η Ομάδα Εργασίας Ελευθερίας δέχεται μηνύματα ηλεκτρονικού ταχυδρομείου στη διεύθυνση
ftf at fsfeurope.org</address>

<p>Σχετικά με το Ευρωπαϊκό Ίδρυμα Ελεύθερου Λογισμικού:</p>

<p class="aboutfsfe">Το Ευρωπαϊκό Ίδρυμα Ελεύθερου Λογισμικού (FSFE) είναι μια
     μη-κερδοσκοπική μη-κυβερνητική οργάνωση, η οποία δραστηριοποιείται σε πολλές
     Ευρωπαϊκές χώρες και ασχολείται με πολλές διεθνείς δραστηριότητες. Η πρόσβαση
     στο λογισμικό καθορίζει τη συμμετοχή σε μια ψηφιακή κοινωνία. Για να εξασφαλίσει
     την ισότιμη συμμετοχή στην εποχή της πληροφορίας, καθώς επίσης και τον ελεύθερο
     ανταγωνισμό, το Ευρωπαϊκό Ίδρυμα Ελεύθερου Λογισμικού (FSFE) επιδιώκει και είναι
     αφοσιωμένο στην προώθηση του Ελεύθερου Λογισμικού, το οποίο ορίζεται από τις
     ελευθερίες να χρησιμοποιείται, να μελετάται, να τροποποιείται και να αντιγράφεται.
     Από την ίδρυσή του το 2001, η ευαισθητοποίηση για τα θέματα αυτά, η πολιτική και
     νομική προστασία του Ελεύθερου Λογισμικού και η απόδοση Ελευθερίας στους ανθρώπους
     με την υποστήριξη της ανάπτυξης του Ελεύθερου Λογισμικού είναι κεντρικά ζητήματα
     για το FSFE.</p>

<p>Επικοινωνία:</p>

<address>Μπορείτε νσ επικοινωνήσετε με το κέντρο του FSFE από:<br />
    Βέλγιο:     +32 2 747 03 57 εσωτ 408<br />
    Γερμανία:     +49 700 373 38 76 73 εσωτ 408<br />
    Σουηδία:      +46 31 7802160 εσωτ 408<br />
    Ελβετία: +41 43 500 03 66 εσωτ 408<br />
    Ηνωμένο Βασίλειο:          +44 29 200 08 17 7 εσωτ 408 </address>

<address>Shane Coughlan, Συντονιστής FTF,  FSFE εσωτερικό: 408</address>
<address>Περισσότερες πληροφορίες: http://fsfeurope.org</address>
</body>

</html>
<!--
Local Variables: ***
mode: xml ***
End: ***
-->
