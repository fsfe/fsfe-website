<?xml version="1.0" encoding="UTF-8" ?>

<html>
  <head>
    <title>FSFE - Freedom Task Force (FTF) - La politica per le licenze fiduciarie</title>
  </head>

  <body>

        <h2>La politica per le licenze fiduciarie</h2>

<div style="text-align: center;">
<p>
[ <b><a href="ftf.html">Servizi</a></b> ] 
[ <b><a href="network.html">Reti</a></b> ] 
[ <b><a href="documentation.html">Documentazione</a></b> ] 
[ <b><a href="community.html">Comunità</a></b> ] 
[ <b><a href="about.html">Informazioni</a></b> ] 
[ <b><a href="contact.html">Contatti</a></b> ]
</p>
</div>

<ul>

<li><b>FSFE come Tutore Legale</b><br /><br />
Quando FSFE accetta di concludere un accordo di licenza fiduciaria con un
progetto, lo fa per proteggere la situazione legale del progetto e
promuovere il Software Libero. Il ruolo di FSFE è quello del tutore legale, il quale
si occupa delle necessità legali del progetto così che questi possa
concentrarsi sull'aspetto tecnologico. Mentre cercherà di aiutare i progetti,
FSFE non interferirà con la loro gestione, direzione ed amministrazione.</li><br />

<li><b>La politica della Freedom Task Force sulle licenze</b><br /><br />
Sebbene abbia una preferenza per la GNU General Public License (GPL) e la
GNU Lesser General Public License (LGPL), FSFE generalmente prende in considerazione
l'idea di lavorare con progetti che usano licenze del Software Libero compatibili con
la GNU GPL, siano esse Copyleft oppure no. Su richiesta, o in caso di circostanze
particolari, FSFE può offrire consulenza sulle questioni delle licenze o sulla
politica del progetto, ma la decisione finale su tali questioni rimane di competenza
del team del progetto.  L'unico requisito da parte di FSFE è che tali
decisioni restino nell'ambito delle licenze del Software Libero compatibili con 
la GNU GPL.</li><br />

<li><b>FSFE, la paternità e la gestione del progetto</b><br /><br />
Quando FSFE accetta di diventare la fiduciaria per un progetto di Software Libero,
non rivendica la paternità o il controllo sul progetto. Il ruolo della
FSFE è solamente quello di sostenere il progetto nella sua posizione legale, e di
permettere al progetto di concentrarsi su altre questioni.  Il ruolo dell'autore
o dell'amministratore del progetto è in gran parte invariato, con l'avvertimento
che il progetto deve seguire le linee guida relative alle licenze o 
comunque quanto concordato al momento di firmare il Fiduciary Licence
Agreement con FSFE.</li><br />

<li><b>FSFE come terza parte neutrale per l'industria</b><br /><br />
I consorzi dell'industria talvolta considerano utile avere una terza parte
cui assegnare i loro diritti nei progetti congiunti. In tali casi, FSFE tratterà
tutti i membri del consorzio allo stesso modo e tratterà il consorzio
in modo simile a qualsiasi altro progetto del Software Libero, sia esso
commerciale oppure no.</li>

</ul>

  </body>

  <timestamp>$Date$ $Author$</timestamp>
<translator>Federico Bruni</translator>
</html>
<!--
Local Variables: ***
mode: xml ***
End: ***
-->
