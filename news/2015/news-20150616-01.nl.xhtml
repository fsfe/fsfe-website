<?xml version="1.0" encoding="UTF-8"?>

<html newsdate="2015-06-16">

	<head>
    <title>FSFE is blij dat auteursrechtrapport is aangenomen door het Juridisch Comité van het Europees Parlement</title>
	</head>

    <body>
      <h1>FSFE is blij dat auteursrechtrapport is aangenomen door het Juridisch Comité van het Europees Parlement</h1>
		
		<p newsteaser="yes">Een belangrijke stap naar het moderniseren van de auteursrechten in de EU is dinsdag 
genomen: het Juridisch Comité van het Europees Parlement heeft de auteursrechtrichtlijn van Europees Parlementslid Julia Reda aangenomen.</p>

<p>
Door het rapport met 23 stemmen voor en 2 tegen aan te nemen, vraagt het comité aan 
de Europese Commissie om een aantal belangrijke bijwerkingen op het gebied van 
auteursrecht in overweging te nemen. De Commissie werkt nu aan een herziening van de 
EU Auteursrechtrichtlijn. 
</p>

<p><blockquote>
  "In een wereld die gebouwd is op informatie, is het auteursrecht van belang bij het vormen van 
de manieren waarop we leven en werken", zegt Karsten Gerloff, voorzitter van FSFE. 
"We hopen dat leden van het Europees Parlement de rechten van gebruikers verder zullen versterken 
terwijl het rapport bijna toe is aan een plenaire stemming."</blockquote></p>
<p>
FSFE <a href="http://fsfe.org/activities/policy/eu/20150605-Comments-On-Reda-Report.en.html">bood 
   input</a> aan leden van het Europees Parlement in het Juridisch Comité voor het in stemming komt en 
ziet het gewijzigde rapport als grotendeels positief. Het Comité steunde in het algemeen het idee dat 
uitzonderingen en beperkingen op auteursrecht alleen in gelijke mate on- en offline zou moeten worden toegepast. 
De leden van het Europees Parlement stemden er ook voor om auteurs in staat te stellen om hun werken direct aan 
het publieke domein op te dragen.
</p>
<p>
Het Juridisch Comité nam taal over die stelde dat technologische maatregelen zoals Digitale 
Beperkingen Management ('Digital Restrictions Management' of DRM) gebruikers niet zou moeten 
tegenhouden bij het genieten van uitzonderingen en beperkingen op auteursrecht. Het aangenomen 
rapport bevat echter geen concrete maatregelen om zeker te stellen dat mensen werkelijk kunnen 
genieten van het volledige gebruik van de werken die zij hebben aangeschaft.
</p>

<p>
Negatief is dat de vandaag aangenomen tekst op sommige belangrijke aspecten tekortschiet. 
Het bevat geen expliciete verklaring dat hyperlinks geen auteursrechtlicentie vereist, 
dus deze essentiële bouwsteen van het web blijft in gevaar.
</p>
<p>
Reda's voorstel voor een 'open norm' zoals het 'fair use'-idee in de 
Verenigde Staten is sterk verzwakt. De aangenomen woorden over tekst en 
data-exploitatie is helaas ambigu. FSFE vindt het ook jammer dat het 
verwijderen van taal die een duidelijk onderscheid maakte tussen fysiek
en 'intellectueel eigendom' is verdwenen.
</p>
<p>
Leden van het Europees Parlement kunnen nog steeds wijzigingen indienen. Het Europees 
Parlement heeft voor 9 juli een plenaire stemming op haar agenda staan.
</p>
    </body>
    
    
    <tags>
        <tag content="voorpagina">front-page</tag>
		<tag content="DRM">DRM</tag>
		<tag content="beleid">Policy</tag>
		<tag content="Europees Parlement">EuropeanParliament</tag>
		<tag content="overheid">PublicAdministration</tag>
    </tags>
<translator>André Ockers</translator>
</html>
