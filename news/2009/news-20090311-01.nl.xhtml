<?xml version="1.0" encoding="UTF-8" ?>

<html newsdate="2009-03-11">
  <head>
    <title>
      De Free Software Foundation Europe viert haar achtste verjaardag
    </title>
  </head>
  <body>

    <h1>
      De Free Software Foundation Europe viert haar achtste verjaardag
    </h1>

    <p newsteaser="yes">
      De Free Software Foundation Europe werkt nu al acht jaar zonder
      verpozen voor basisrechten en grotere vrijheid in een steeds
      meer geïnformatiseerde maatschappij. Vandaag 11 maart 2009
      bereiken we een nieuwe mijlpaal, de 2^3 (achtste) verjaardag
      wordt gevierd door vrienden, Fellows en geassocieerden.
    </p>

    <p>
      "De Vrije Softwarewereld is sterk veranderd sinds de oprichting
      van de FSFE. En de FSFE heeft zelf ook een belangrijke rol
      gespeeld in deze evolutie", zegt Greve. "Vrije Software won haar
      eerste antitrustactie. We hebben zaken zoals interoperabiliteit
      en standardisatie op de nodige agenda's kunnen zetten, waarbij
      OOXML de hoogste toppen scheerde. Als gevolg hiervan stellen
      steeds meer overheden en publieke instellingen zich vragen over
      de soevereiniteit van hun software en gegevens."
    </p>

    <p>
      In de voortschrijdende Vrije Softwarewereld stond de FSFE vaak
      mee aan de wieg van nieuwe ontwikkelingen. Terwijl publieke
      campagnes zoals de jaarlijkse Document Freedom Day en de pas
      onlangs gelanceerde pdfreaders.org campagne tot de best bekende
      intitiatieven van de FSFE behoren, krijgen een groot deel van
      onze activiteiten veel minder publiciteit aangezien ze van
      nature wat meer achter de schermen dienen te gebeuren.
    </p>

    <p>
      De afgelopen acht jaar heeft de FSFE intensief gewerkt bij de
      Verenigde Naties. We verdedigden de belangen van Vrije Software
      op de World Summit on the Information Society (WSIS). We hebben
      bijgedragen aan het Internet Governance Forum (IGF). We hebben
      deelgenomen aan de debatten van de World Intellectual Property
      Organisation (WIPO). We hebben de projectbeheerders van de World
      Bank ook bijgeschoold over Vrije Software. We werkten samen met
      de Europese Commissie, niet alleen in de antitrustzaken, maar
      ook in onderzoek- en ontwikkelingsponsoring door de
      kaderprogramma's. In sommige projecten waren we zelf betrokken,
      bij andere stonden we de Commissie bij door onze visie te geven
      over beleidsbepalende initiatieven.
    </p>

    <p>
      Als men wil werken in internationale beleidbepalende fora botst
      men altijd op het conflict tussen communicatie van de
      vooruitgang en de confidentialiteit die nodig is om zo'n
      processen vooruit te helpen. Het openbaar maken van bepaalde
      overwinningen leidt vaak naar een nederlaag. Een zorgvuldig
      opgebouwde reputatie is noodzakelijk als men de kans wil krijgen
      om op het juiste moment, op de juiste plaats de juiste boodschap
      te kunnen bekendmaken.
    </p>

    <p>
      Door de steun die we geven bij juridische vragen door middel van onze
      Freedom Task Force (FTF) en onze betrokkenheid bij de
      ontwikkeling van internetreglementering, om interoperabiliteit
      te behouden en softwarepatenten uit te sluiten, heeft de FSFE
      een belangrijke rol gespeeld in de toekomstige ontwikkeling van
      Vrije Software.
    </p>

    <p>
      In 2005 stond de FSFE mee aan de wieg van haar eigen
      gemeenschap, de Fellowship. Dit initiatief is niet alleen een
      belangrijke financier van de FSFE maar is uitgegroeid tot
      een succesvol onafhankelijk netwerk met eigen projecten,
      vergaderingen en bijeenkomsten in verschillende landen. Matthias
      Kirschner, coördinator van de Fellowship, wijst erop dat de
      Fellowship de 2^3 verjaardag viert met een speciale editie
      van de Fellowship Interview serie. In dit interview geeft Georg
      Greve wat meer uitleg over de geschiedenis van de FSFE en waarom
      hij de organisatie oprichtte. Het interview is bereikbaar
      via <a href="http://fellowship.fsfe.org/interviews/greve/">http://fellowship.fsfe.org/interviews/greve/</a>.
    </p>

    <h2>De Free Software Foundation Europe</h2>

    <p>
      De Free Software Foundation Europe (FSFE) is een
      niet-gouvernementele, non-profit organisatie die actief is in
      verschillende Europese landen en betrokken is bij veel globale
      activiteiten. De toegang tot software bepaalt je kansen in de
      digitale samenleving. Om iedereen gelijke kansen te geven in het
      informatietijdperk en om tevens een vrije concurrentie mogelijk
      te houden, werkt de FSFE aan de vooruitgang en de promotie van
      Vrije Software gedefiniëerd met de vrijheden om de software te
      gebruiken, te bestuderen, te verbeteren en te kopiëren. De FSFE
      werd opgericht in 2001 om het bewustzijn voor deze zaken te
      vergroten, om Vrije Software politiek en juridisch veilig te
      stellen en om mensen te ondersteunen bij het ontwikkelen van
      Vrije Software.
    </p>

    <p>
      U vindt meer informatie over het werk van de FSFE
      via <a href="http://www.fsfeurope.org/">http://www.fsfeurope.org/</a>.
    </p>

</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
