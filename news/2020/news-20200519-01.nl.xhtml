<?xml version="1.0" encoding="UTF-8"?>
    <html newsdate="2020-05-19">
      <version>1</version>

    <head>
    <title>De FSFE roept op tot een inclusiever mededingingsrecht in Europa</title>
    </head>
      
    <body>

    <h1>De FSFE roept op tot een inclusiever mededingingsrecht in Europa</h1>

    <p>De FSFE heeft deelgenomen aan de publieke raadpleging van de Europese Commissie (EC) over de marktdefinitiemededeling, waarin we hebben opgeroepen om meer aandacht te vragen voor kleinere belanghebbenden en de burgersamenleving als het gaat om onderwerpen die te maken hebben met EU-mededingingsrecht.</p>

    <p>De EC is begonnen met een evaluatie van enkele centrale concepten van het EU-mededingingsrecht. De zogenoemde EU-marktdefinitiemededeling (de "Mededeling") stelt de Commissie in staat om feitelijke concurrenten van relevante producten en geografische markten te identificeren om het heersende mededingingsbeleid en de heersende wetgeving te handhaven. Het doel van deze evaluatie is om vast te stellen of de mededeling, die in 1997 werd ingevoerd, in het licht van de recente ontwikkelingen nog steeds geschikt is voor het doel ervan. Dit is met name noodzakelijk wanneer we ook rekening houden met de dramatische digitalisering van de Europese markten in de afgelopen 23 jaar.</p>

    <p>Om bij te dragen aan een eerlijke en inclusieve beoordeling heeft de FSFE deelgenomen aan de <a href="https://ec.europa.eu/info/law/better-regulation/have-your-say/initiatives/12325-Evaluation-of-the-Commission-Notice-on-market-definition-in-EU-competition-law/F519118">publieke raadpleging</a> en zo de noodzaak van het door de EC laten horen van de ervaring van de basisorganisaties en de actoren van de burgersamenleving hebben uitgelicht.  Ondanks de grote deskundigheid op het gebied van het mededingingsrecht in de software- en telecommunicatiesector kunnen deze kleinere belanghebbenden worden benadeeld bij het vestigen van de aandacht op essentiële mededingingsonderwerpen omdat de Commissie wellicht een bevooroordeeld beeld krijgt van de behoeften van de markt wanneer alleen grote en goed gefinancierde bedrijfsorganisaties over voldoende middelen beschikken om daadwerkelijk feedback te geven in de raadplegingsprocedures.</p>

    <figure>
                <img src="/picturebase/miscellaneous/competition-law-800px.nl.jpg" alt="Mededingingsrecht" />
    </figure>

    <p>Sinds 2001 heeft de FSFE sterk gepleit voor Vrije Softwaretechnologieën vanwege hun voordelen voor een concurrerende markt. De FSFE heeft met de Commissie samengewerkt in <a href="/activities/ms-vs-eu/ms-vs-eu.html">top antitrustzaken</a>, hetgeen een substantiële bijdrage levert aan de verdediging van baanbrekende beslissingen die vorm hebben gegeven aan de mededingingsrechtspraak, zowel voor de rechtbank als in de publieke dienstverleningsfora. Meer informatie over de feedback van de FSFE vindt u op de <a href="https://ec.europa.eu/info/law/better-regulation/have-your-say/initiatives/12325-Evaluation-of-the-Commission-Notice-on-market-definition-in-EU-competition-law/F519118">pagina van het initiatief</a>.</p>

    </body>

    <tags>
      <tag key="front-page"/>
      <tag key="competition">Mededinging</tag>
      <tag key="antitrust">Antitrust</tag>
      <tag key="policy">Beleid</tag>
      <tag key="europeancommission">Europese Commissie</tag>
    </tags>
    <author id="lasota" />
    <discussion href="https://community.fsfe.org/t/470"/>
    <image url="/picturebase/miscellaneous/competition-law-800px.jpg"/> 
    <translator>André Ockers</translator>
    </html>
