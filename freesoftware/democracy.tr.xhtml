<?xml version="1.0" encoding="UTF-8" ?>

<html>
<version>2</version>

<head>
  <title>Demokrasi ve Özgür Yazılım</title>
</head>

<body class="article">
  <p id="category">
    <a href="/freesoftware/freesoftware.html">Özgür Yazılım</a>
  </p>

  <h1>Demokrasi için Özgür Yazılım Gerekir</h1>

  <p>
    Tarih boyunca teknoloji toplumu etkilemiştir. Ticaret, sanat ve bilim yoluyla etkileşim biçimimizi değiştiren
    gelişmelere örnek olarak okuma, yazma, aritmetik, tarım, matbaa ve radyo verilebilir. 21. yüzyılın en önemli
    kültürel teknolojisi yazılımdır. Avrupa Özgür Yazılım Vakfı (FSFE) insanların bu teknolojiyi uygun gördükleri
    şekilde şekillendirme hakkını korumak için elinden geleni yapmaktadır.
  </p>

  <p>
    Günümüzde yazılım olmadan günlük hayatı hayal etmek imkansızdır. Çoğumuz yazılım kullanmadan tek bir gün dahi
    geçiremeyiz. İnsanlar işyerlerinde, dizüstü bilgisayarlarında ve cep telefonlarında yazılım kullanırlar. Yazılım
    ayrıca daha az belirgin olarak trenlerde, arabalarda, televizyonlarda, çamaşır makinelerinde, buzdolaplarında ve
    diğer birçok aygıtta da bulunur. Bu aygıtların hiçbiri yazılım olmadan çalışamaz. Yazılım olmadan e-posta yazamaz,
    telefon konuşmaları yapamaz, alışverişe gidemez veya şu an alıştığımız şekilde seyahat edemeyiz. Yazılım,
    toplumumuzun temel aracıdır.
  </p>

  <h2>Zincirsiz</h2>

  <p>
    Yazılım kadar önemli bir aracı denetleyenler, eylemlerimiz üzerinde büyük bir etki yaratabilirler. Kullandığımız
    arama motorunu kim denetliyorsa, ne bulacağımızı da o belirler. E-postalarımızı denetleyen kişi bizi sansürleme
    imkanına sahiptir. Basitçe söylemek gerekirse, bir iletişim hizmetinin denetimi, kimin kiminle neyi değiş tokuş
    edebileceğine karar verebilmektir. Benzer şekilde bir yazılımın nasıl yönetileceğine karar veren kimsenin nasıl
    yaşadığımız ve çalıştığımız üzerinde büyük etkisi vardır.
  </p>

  <p> Modern demokrasilerde güçler ayrılığı vardır. Yasama, yürütme ve yargılama yetkileri farklı kurumlara aittir. Buna
    ek olarak sorumlulukları yetki kademelerine göre merkezi hükümet, bölgesel hükümet ve yerel hükümet olarak
    düzenleriz. Basın özgürlüğünün temel işlevi, gücün çoğunluğunun küçük bir grubun elinde toplanacağı bir bilgi
    tekelinin oluşumuna karşı koruma sağlamaktır. Etkili demokrasinin temel bir yararı, demokratik sistem içindeki
    herhangi bir görevi en kötü rakibinize verebilmenizdir.
  </p>

  <p>
    Yazılımın oluşturduğu kritik toplumsal aygıtın, yalnızca küçük bir grup tarafından denetlenmesi, demokrasi için
    büyük bir tehlike teşkil ederdi. Sadece iletişimimiz değil aynı zamanda toplumun altyapısının büyük bir kısmı da
    yazılıma bağlıdır. FSFE, bilgisayar kullanıcılarının çıkarlarını dile getirmek ve yazılımın geleceğinin denetiminin
    herkesin elinde olmasını istiyor. Toplum yazılım kadar önemli bir araç söz konusu olduğunda özel çıkarlara bağlı
    olmayı göze alamaz.
  </p>

  <h2>Özgürlük</h2>

  <p>
    Toplum, herkesin yazılımı kendileri için şekillendirme fırsatına sahip olmasını sağlamalıdır. Bu, yazılımı herhangi
    bir amaçla kullanma, nasıl çalıştığını inceleme, başkalarıyla paylaşma ve iyileştirmeler yapma özgürlüğüne sahip
    olmamızı gerektirir.
  </p>

  <ul>
    <li>
      <strong>Kullanma:</strong> Yazılımı herhangi bir amaç için kullanma özgürlüğü, ayrımcılıkla mücadele eder ve
      herkesin topluma katılımı için eşit fırsat sağlar.
    </li>

    <li>
      <strong>İnceleme:</strong> Yazılımın nasıl çalıştığını inceleme özgürlüğü, bu kritik aracın nasıl çalıştığını
      anlamak için çok önemlidir.
    </li>

    <li>
      <strong>Paylaşma:</strong> Yazılımı dağıtma özgürlüğü, başkalarıyla paylaşarak onlara yardımcı olabilmemizi
      sağlar.
    </li>

    <li>
      <strong>Geliştirme:</strong> Son olarak, bir toplum, araçlarını geliştirmek için değiştirme ve kişisel ihtiyaçlara
      uyarlama özgürlüğüne sahip olmalıdır.
    </li>
  </ul>

  <p>
    Bu dört özgürlüğü sağlayan yazılımlar özgür yazılımdır.
  </p>

  <p>
    Demokratik bir toplumun sağlam temellere ihtiyacı vardır. Bu temellerden biri de <a href="/freesoftware/freesoftware.html">Özgür Yazılım</a>.
  </p>

</body>

<author id="kirschner" />
<date>
  <original content="2010-04-23" />
</date>
<sidebar />

</html>
