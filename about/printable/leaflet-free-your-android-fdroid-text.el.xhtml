<?xml version="1.0" encoding="UTF-8"?>
<html>
  <head>
    <title>FSFE - Εκτυπώσιμες πληροφορίες</title>
  </head>

  <body>
    <h2>Η Ελληνική έκδοση του φυλλαδίου <a href="https://fsfe.org/contribute/spreadtheword.en.html#free-your-android-campaign">«Ελευθερώστε το Android σας».</a></h2>

    <b>Ημερομηνία έκδoσης: 17 Απριλίου 2014</b>
    
    <h1><b>Ελευθερώστε το Android σας!</b></h1>

    <h2><b>Αποκτήστε ένα ελεύθερο κατάστημα εφαρμογών για το Android σας</b></h2>

    <h2><b>Αποκτήστε ελεύθερες εφαρμογές</b><br/>
    - Χωρίς διαφημίσεις<br/>
    - Χωρίς κατασκόπευση<br/>
    - Χωρίς παρακολούθηση<br/>
    - Χωρίς λογαριασμό Google</h2>

    <h2><b>F-Droid - Ένα ελεύθερο κατάστημα εφαρμογών</b></h2>

    <p>
      Το λογότυπο του F-Droid
    </p>

    <p>
      Το F-Droid δεν είναι το τυπικό κατάστημα όπου αγοράζετε κάτι. 
 Αντίθετα, είναι ένας κατάλογος (ή αποθετήριο) εφαρμογών Ελεύθερου Λογισμικού. 
 Μπορείτε εύκολα να περιηγηθείτε, να κάνετε αναζήτηση και να εγκαταστήσετε 
 εφαρμογές στη δική σας συσκευή. Η εφαρμογή F-Droid ελέγχει επίσης
 για λογαριασμό σας, τις ενημερώσεις.
    </p>

    <p>
      Η βασική οθόνη του F-Droid
    </p>

    <h2><b>Εγκατάσταση του F-Droid</b></h2>

    <p>
      Για να εγκαταστήσετε το F-Droid χρησιμοποιήστε το QR-Code στα αριστερά
      ή εισάγετε την παρακάτω διεύθυνση στον περιηγητή ιστού.
    </p>

    <p>
      <b>https://f-droid.org/FDroid.apk</b>
    </p>

    <p>
      Πριν εγκαταστήσετε το F-Droid, βεβαιωθείτε ότι έχετε επιτρέψει 
      την εγκατάσταση των μη-εμπορικά διαθέσιμων εφαρμογών.
    </p>

    <p>
      Αυτό μπορείτε να το επιτρέψετε στις:<br/>
Ρυθμίσεις &gt; Ασφάλεια &gt; Άγνωστες πηγές
    </p>

    <p>
      Μετά από τη λήψη της εφαρμογής F-Droid, η οθόνη στα αριστερά
      εμφανίζει τα δικαιώματα που θα απαιτεί το F-Droid και θα ζητά 
      την επιβεβαίωσή σας. Τα δικαιώματα αυτά είναι απαραίτητα για 
      να λειτουργεί το F-Droid.
    </p>

    <h2><b>Χρήση του F-Droid</b></h2>

    <p>
      Στο επάνω μέρος μπορείτε να δείτε τρεις καρτέλες (tabs): 
 Μια με τις διαθέσιμες εφαρμογές, μια με τις εγκατεστημένες εφαρμογές 
 και μια με τις πιθανές ενημερώσεις. Πιο κάτω υπάρχει μια επιλογή 
για να φιλτράρετε τις εμφανιζόμενες εφαρμογές ανά κατηγορία.
    </p>

    <p>
      Όταν κάνετε κλικ σε μια εφαρμογή, η οθόνη στα δεξιά εμφανίζει 
μια περιγραφή, και τις διάφορες εκδόσεις. Η συνιστώμενη έκδοση έχει πίσω της 
ένα αστεράκι. Κάνοντας κλικ στη γραμμή της έκδοσης, θα γίνει λήψη και
εγκατάσταση της εφαρμογής.
    </p>

    <p>
      Πατώντας την επιλογή του μενού ή ανάλογα με τη δική σας συσκευή, 
το κουμπί του μενού (στην επάνω δεξιά γωνία) σε μια οθόνη εφαρμογής,
σάς δίνει πρόσθετες επιλογές όπως τη δυνατότητα να κάνετε δωρεά. 
Αρέσει και στους προγραμματιστές ελεύθερων εφαρμογών να τρώνε, οπότε
παρακαλούμε, εξετάστε το ενδεχόμενο μιας δωρεάς.
    </p>

    <p>
      Οθόνη με λεπτομέρειες εφαρμογής για τον Firefox
    </p>

    <h2><b>Μερικές διαθέσιμες εφαρμογές</b></h2>

    <p>
      Το <b>K-9 Mail</b> είναι η καλύτερη εφαρμογή email για Android. 
Υποστηρίζει πολλαπλούς λογαριασμούς, φακέλους και εκατοντάδες άλλες επιλογές, 
όπως κρυπτογράφηση.
    </p>

    <p>
      Το <b>OsmAnd~</b> είναι όπως το Google Maps, αλλά με χάρτες από το 
OpenStreetMap και ικανότητα λειτουργίας χωρίς σύνδεση. Έτσι μπορείτε να έχετε 
όλους τους χάρτες σας ακόμη και όταν δεν έχετε πρόσβαση στο διαδίκτυο.
    </p>

    <p>
      Το <b>Liberario</b> είναι ένας βοηθός δημόσιων συγκοινωνιών που βρίσκει 
ανταποκρίσεις, κοντινούς σταθμούς και τις επόμενες αναχωρήσεις. Υποστηρίζει 
επίσης σελιδοδείκτες και χάρτες.
    </p>

    <p>
      Ο <b>FBreader</b> είναι ένας αναγνώστης e-book. Σας επιτρέπει, επίσης, 
να κάνετε λήψη βιβλίων από online βιβλιοθήκες όπως το Project Gutenberg.
    </p>

    <p>
      Το <b>Xabber</b> είναι όπως το Google Talk ή το ICQ. Σας επιτρέπει να συνομιλείτε
με τους φίλους σας, έχοντας, όμως, τη δυνατότητα να επιλέξετε τον δικό σας πάροχο υπηρεσιών chat από μια
 μεγάλη επιλογή οργανισμών και εταιρειών.
    </p>

    <p>
      Το <b>Twidere</b> είναι η εφαρμογή που θέλετε να χρησιμοποιείτε 
αν ασχολείστε με μικρο-ιστολόγια με υπηρεσίες όπως το Status.Net ή το Twitter.
    </p>

    <p>
      Το <b>AntennaPod</b> σάς επιτρέπει να εγγραφείτε και να ακούτε 
ηχογραφήσεις από το διαδίκτυο, τα λεγόμενα podcasts.
    </p>

    <p>
      Το <b>Slight Backup</b> είναι μια ευέλικτη εφαρμογή για λήψη εφεδρικών αντιγράφων. Αποθηκεύει τα σύντομα μηνύματά σας, τα αρχεία καταγραφής κλήσεων, τις ρυθμίσεις, τις επαφές και πολλά περισσότερα, στην SD κάρτα σας.
    </p>

    <h2><b>Ελευθερώστε το τηλέφωνό σας</b></h2>

    <p>
      Αν και το Android αποτελείται κυρίως από Ελεύθερο Λογισμικό, η δική σας συσκευή Android 
έρχεται συνήθως με ιδιοκτησιακό λογισμικό και υπηρεσίες, που σας εμποδίζουν 
να τις χρησιμοποιείτε με ανεξάρτητο και αυτόνομο τρόπο.
    </p>

    <p>
     Θέλετε μια κινητή συσκευή που να μη σας κατασκοπεύει; Η εκστρατεία του 
FSFE «Ελευθερώστε το Android σας» συλλέγει πληροφορίες για την εκτέλεση ενός 
λειτουργικού συστήματος Android όσο πιο ελεύθερου γίνεται και συντονίζει τις
 προσπάθειες στο θέμα αυτό:
    </p>

    <p>
      <b>http://FreeYourAndroid.org</b>
    </p>

    <p>
      Το <b>CyanogenMod</b> εκτελείται χωρίς λογαριασμό Google σε πολλές συσκευές. Αν και είναι συνήθως πιο ελεύθερο από το λογισμικό με το οποίο έρχεται 
η συσκευή σας, η ελευθερία δεν είναι ο κύριος στόχος του. Όλο και περισσότερα 
μη-ελεύθερα μέρη προστίθενται σε αυτό.
    </p>

    <p>
      Το <b>Replicant</b> δεν κάνει συμβιβασμούς με την ελευθερία. Αυτή είναι η καλύτερη επιλογή σας, αν έχετε ένα τηλέφωνο που μπορεί να λειτουργεί με ελεύθερους οδηγούς.
    </p>

    <h2><b>Συνεισφέρετε στο F-Droid</b></h2>

    <p>
      Η πρωτοβουλία F-Droid αναπτύσσεται και συντηρείται αποκλειστικά από 
εθελοντές. Μπορείτε και εδώ να συνεισφέρετε με διάφορους τρόπους: υποβάλλοντας 
αναφορά προβλημάτων, μεταφράζοντας την εφαρμογή F-Droid, προσθέτοντας σε αυτό 
νέες εφαρμογές ή βοηθώντας στην ανάπτυξή του.
    </p>

    <p>
      Η κοινότητα είναι πολύ φιλική, δεκτική και εκτιμά τη δική σας 
συνεισφορά. Μη διστάσετε να έρθετε σε επαφή. Περισσότερες πληροφορίες είναι 
διαθέσιμες στο:
    </p>

    <p>
      <b>https://f-droid.org/contribute</b>
    </p>

    <h2><b>Ελεύθερο όπως στην Ελευθερία, όχι με την έννοια του δωρεάν</b></h2>

    <p>
      Δεν χρειάζεται να πληρώνετε για τις εφαρμογές από το F-Droid. Πολλές από 
τις εφαρμογές που προέρχονται από το Google Play ή από το κατάστημα εφαρμογών 
της Apple είναι επίσης χωρίς χρέωση. Ωστόσο το Ελεύθερο Λογισμικό δεν έχει 
σχέση με την τιμή αγοράς, αλλά με την ελευθερία.
    </p>

    <p>
      Όταν δεν ελέγχετε ένα πρόγραμμα, το πρόγραμμα ελέγχει εσάς. 
      Άρα, όποιος ελέγχει το λογισμικό ελέγχει και εσάς.
    </p>

    <p>
      Για παράδειγμα, σε κανέναν δεν επιτρέπεται να μελετήσει πώς λειτουργεί 
μια μη-ελεύθερη εφαρμογή, ούτε τι ακριβώς κάνει στο τηλέφωνό σας. 
Μερικές φορές, απλώς, δεν κάνει ακριβώς εκείνο που εσείς θέλετε, 
αλλά υπάρχουν και εφαρμογές που περιέχουν κακόβουλα χαρακτηριστικά, 
όπως να προκαλούν διαρροή των δεδομένων σας, χωρίς εσείς να το γνωρίζετε.
    </p>

    <p>
      Η εκτέλεση αποκλειστικά Ελεύθερου Λογισμικού στη δική σας συσκευή, 
σας δίνει τον πλήρη έλεγχο. Αν και μπορεί να μην έχετε τις δεξιότητες για να 
ασκήσετε άμεσα όλες σας τις ελευθερίες, επωφελείσθε από μια ζωντανή κοινότητα 
με κίνητρο την ελευθερία, την οποία χρησιμοποιεί με συνεργατικό τρόπο.
    </p>

    <p>
      Εξετάστε την περίπτωση να δείξετε την εκτίμησή σας αμοίβοντας εκουσίως 
τους προγραμματιστές των εφαρμογών. Με αυτό τον τρόπο εξασφαλίζετε, επίσης, 
πως εσείς είστε ο πελάτης και όχι το προϊόν.
    </p>

    <h2><b>Τι είναι το Ελεύθερο Λογισμικό;</b></h2>

    <p>
      <b>Χρήση:</b> Επιτρέπεται σε οποιονδήποτε να χρησιμοποιεί το λογισμικό χωρίς περιορισμούς, όπως του αρέσει.
    </p>

    <p>
      <b>Μελέτη:</b> Επιτρέπεται σε οποιονδήποτε να επιθεωρεί και να προσαρμόζει το λογισμικό, ανάλογα με τις ανάγκες του.
    </p>

    <p>
      <b>Διαμοιρασμός:</b> Επιτρέπεται σε οποιονδήποτε να βοηθά τους άλλους, μοιράζοντας αντίγραφα του λογισμικού.
    </p>

    <p>
      <b>Βελτίωση:</b> Ενθαρρύνονται όλοι να δημοσιεύουν τις βελτιωμένες εκδόσεις του λογισμικού, ούτως ώστε να επωφελούνται όλοι.
    </p>

    <p>
      <b>Μόνον εάν μπορούμε να ασκήσουμε και τις τέσσερις ελευθερίες μας, τότε πρόκειται για Ελεύθερο Λογισμικό.</b>
    </p>

    <h2><b>Σχετικά με το FSFE</b></h2>

    <p>
      Αυτό το φυλλάδιο εκτυπώθηκε από το Ευρωπαϊκό Ίδρυμα Ελεύθερου Λογισμικού 
(FSFE), μια μη κερδοσκοπική οργάνωση, αφιερωμένη στην προώθηση του Ελεύθερου 
Λογισμικού, η οποία εργάζεται για την οικοδόμηση μιας ελεύθερης ψηφιακής 
κοινωνίας.
    </p>

    <p>
      Η πρόσβαση στο λογισμικό καθορίζει το πώς συμμετέχουμε στην κοινωνία μας.
 Συνεπώς, το FSFE είναι αφοσιωμένο στην εξασφάλιση της ισότιμης πρόσβασης και 
συμμετοχής στην εποχή της πληροφορίας, μαχόμενο υπέρ της ψηφιακής ελευθερίας.
    </p>

    <p>
      Κανείς ποτέ δεν πρέπει να υποχρεώνεται να χρησιμοποιεί λογισμικό που δεν παρέχει τις ελευθερίες για <b>χρήση</b>, <b>μελέτη</b>, <b>διαμοιρασμό</b> και <b>βελτίωση</b> του λογισμικού. Πρέπει να έχετε το δικαίωμα να διαμορφώνετε την τεχνολογία με τον τρόπο που εσείς θεωρείτε χρήσιμο.
    </p>

    <p>
      Όπως και με την εκστρατεία «Ελευθερώστε το Android σας», το έργο μας 
επιτελείται από μια κοινότητα ανθρώπων που είναι αφοσιωμένοι σε αυτούς τους 
σκοπούς. Αν θέλετε να έρθετε μαζί μας και να μας βοηθήσετε να επιτύχουμε 
τους στόχους μας, υπάρχουν πολλοί τρόποι για να συνεισφέρετε:
    </p>

    <p>
      https://fsfe.org/contribute
    </p>

    <h2><b>Υποστηρίξτε το έργο μας</b></h2>

    <p>
      Οι δωρεές είναι κρίσιμης σημασίας για τη δύναμή μας και μας βοηθούν 
να ενεργούμε αυτόνομα. Μπορείτε να υποστηρίξετε το έργο μας με το να γίνετε 
Μέλη της Κοινότητας και έτσι να μας ενισχύσετε για να συνεχίσουμε να 
μαχόμαστε για την ελευθερία του λογισμικού, οπουδήποτε κρίνεται απαραίτητο:
    </p>

    <p>
      https://fsfe.org/join
    </p>

    <p>
      <b>Free Software Foundation Europe e.V.<br/>
      office@fsfe.org<br/>
      https://fsfe.org</b>
    </p>

  </body>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
