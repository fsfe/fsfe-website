<?xml version="1.0" encoding="utf-8"?>
<html newsdate="2017-03-14" type="newsletter">
  <head>
    <title>Buletini i FSFE-së - Mars 2017</title>
  </head>
  <body class="newsletter article" microformats="h-entry" id="nl-201703">

    <h1 class="p-name">Buletini i FSFE-së - Mars 2017</h1>

    <h2 id="the-chronicles-of-limux">Kronika e LiMux-it</h2>

    <p newsteaser="yes">Në Shkurt, lajmet mbi LiMux-in tronditën botën. LiMux, një projekt i zhvilluar nga bashkia e Mynihut dhe i përfunduar më 2013-n, përbën një nga shembujt më të shkëlqyer për administratë të pavarur nga tregtuesit, të bazuar në Software të Lirë; gjatë fazës së ekzekutimit, u migruan nën Software të Lirë 15 mijë kompjutera dhe kompjutera portativë të përdorur nga administrata publike.</p>

    <p>Me një lëvizje të papandehur, një koalicion partish depozituan në këshillin bashkiak një mocion me një kohë minimale përgjigjeje, për të kërkuar rrëzimin e projektit dhe rikthimin në zgjidhje pronësore.</p>

    <p>Përgjigja nga bashkësia qe e menjëhershme dhe e jashtëzakonshme.
    Zv.bashkërenduesi i FSFE-së për Gjermaninë, Björn Schießle,
    <a href="https://fsfe.org/news/2017/news-20170301-01">përshkruan se ç’ndodhi në vijim</a>. U formua një koalicion <em>ad-hoc</em>, i përbërë nga FSFE-ja, The Document Foundation, KDE dhe OSBA, që grumbulloi pyetje rreth mocionit dhe proceseve të lidhura me të. Përpara seancës publike u kontaktuan anëtarë të këshillit bashkiak, dhe përkrahësit e FSFE-së në Gjermani dhe Austri u ftuan të angazhohen duke kontaktuar politikanët lidhur me problemin. Veç tërë kësaj, u bë e mundur një
    <a href="https://wiki.fsfe.org/Activities/LiMux">mbulim nga media në shumë gjuhë</a>.</p>

    <p>Gjatë seancës publike, palët pjesëmarrëse cituan disa nga pyetjet tona, dhe pranuan se kurrë më parë nuk kishin parë kaq interes nga publiku. Ajo që u arrit nga seanca qe një mocion i modifikuar i miratuar më 15 Shkurt,
    me të cilin i kërkohet administratës të propozojë një strategji për unifikimin e pjesës klient të arkitekturës TI të bashkisë deri më 2020-n, të ngritur mbi një platformë pronësore që duhet krijuar dhe që garanton përputhshmëri maksimale me zgjidhjet ekzistuese.</p>

    <p>FSFE-ja nuk pretendon se LiMux-i kish zgjidhur krejt problemet. Megjithatë, ne i qëndrojmë idesë se shumica e këtyre problemeve janë të natyrës organizative, dhe si të tillë duhet trajtuar ndaras nga ana teknike. Infrastruktura publike duhet të mbetet e pavarur nga tregtues software-i, dhe të investohet në pasuri të përbashkët, gjë që e ofron Software-i i Lirë.</p>

    <hr />
    <p>Ndihmonani të fuqizohemi dhe të arrijmë diçka gjatë 2017-s
    <a href="https://fsfe.org/join/nl2017-03">
    https://fsfe.org/join</a></p>
    <hr />

    <h2 id="what-else-have-we-done?-inside-and-Outside-the-fsfe">
    Ç’kemi bërë tjetër? Brenda dhe Jashtë FSFE-së</h2>

    <ul>
      <li>Me rastin e #IloveFS, Andrea <a href="https://blogs.fsfe.org/ao/2017/02/14/ilovefs-2017-vrije-software-lied/"> përktheu</a> këngën e Software-it të Lirë.</li>

      <li>Pas takimit para-FOSDEM të suksesshëm të vitit të kaluar, FSFE-ja
      dhe OpenForum Europe e vazhduan traditën e mbledhjes tok të aktivistëve të Software-it të Lirë, para një veprimtarie FOSDEM të lidhur me politika publike.
      <a href="https://fsfe.org/news/2017/news-20170214-02">Mbledhja e këtij viti</a> u ofroi shtetasve dhe vendim-marrësve të shkëmbejnë idetë e tyre, bazuar në informacione praktike vetjake lidhur me Software-in e Lirë në politikat publike.</li>

      <li>Për 16 vjet, FSFE-ja ka qenë e pranishme në FOSDEM me një stendë,
      vullnetarë të shumtë dhe staf. Reinhard Müller, bashkërenduesi i stendës në FOSDEM,
      <a href="https://blogs.fsfe.org/reinhard/2017/02/fosdem-2017/">
      përshkruan në raportin e tij</a> atmosferën e këndshme mes vullnetarëve që kujdeseshin për stendën dhe se si gjatë 2 ditëve të veprimtarisë u ble dhe shpërnda një sasi e konsiderueshme artikujsh tregtarë dhe materialesh promocionale.</li>

      <li><a href="https://lwn.net/Articles/713073/">Më 2016-n, Europa
      u uroi mirëseardhjen tre enteve ombrellë</a> për projekte të Software-it (dhe hardware-it) të Lirë: Public Software CIC, The
      Commons Conservancy, dhe Center for the Cultivation of
      Technology. Duke u kujdesur për nevojat e bashkësisë, entet e reja ofrojnë një njësi ligjore pjesë e të cilës mund të bëhen projektet, lidhur me anë të tilla si dhurimet, kontabiliteti, grantet, përputhja me anën ligjore, apo edhe administrim të sofistikuar. Këto shërbime administrative u lejojnë projekteve të përqendrohen në anët teknike dhe çështje të bashkësisë.</li>
    </ul>

    <h2 id="get-active">Aktivizohuni</h2>

    <p>Kemi ende mundësi të pranojmë studentë për praktikantë për 2017-n. Nëse jeni duke studiuar dhe ju duhet të bëni një praktikë si pjesë e studimeve tuaja, ose nëse s’jeni diplomuar ende dhe dëshironi të kryeni një praktikë vullnetare, mund
    <a href="https://fsfe.org/news/2017/news-20170116-01">të aplikoni tani</a>.</p>

    <h2 id="help-us-to-improve-our-newsletter">Ndihmonani të përmirësojmë buletinin tonë</h2>

    <p>Nëse shihni lajme që mendoni se do të duhej t’i paraqitnim, na i dërgoni. Nëse doni të na jepni mendimet tuaja, na i dërgoni.
    Adresa është gjithmonë newsletter@fsfe.org. Presim t’ju dëgjojmë!</p>

    <p>Falënderojmë krejt
    <a href="https://fsfe.org/contribute/contribute.en.html">
    vullnetarët</a>,
    <a href="http://fellowship.fsfe.org/join/nltr17">
    përkrahësit</a> dhe
    <a href="https://fsfe.org/donate/thankgnus.en.html">
    dhuruesit</a> që bëjnë të mundur punën tonë.</p>
    <p>redaktorët tuaj Olga Gkotsopoulou dhe Jonas Öberg

    <a href="https://fsfe.org">FSFE</a></p>
    <hr />
    <p>Ndihmonani të fuqizohemi dhe të arrijmë diçka gjatë 2017-s
    <a href="https://fsfe.org/join/nl2017-03">
    https://fsfe.org/join</a></p>
    <hr />
  </body>
  <sidebar promo="about-fsfe" />
  <date>
    <original content="2017-03" />
  </date>
  <followup>donate</followup>
  <tags>
    <tag>newsletter</tag>
  </tags>
</html>
