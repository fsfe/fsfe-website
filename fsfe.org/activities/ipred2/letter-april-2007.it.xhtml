<?xml version="1.0" encoding="UTF-8" ?>

<html>
  <version>1</version>

  <head>
    <title>IPRED2 - Lettera aperta, 18 aprile 2007</title>
  </head>

  <body>

    <h1>Lettera aperta ai parlamentari europei, 18-04-2007</h1>

<p>
  Spett. Parlamentare Europeo,
</p>

<p>
  La Free Software Foundation Europe vuole informarla a proposito del testo di
  una proposta di direttiva che sarà votato nella prossima sessione plenaria.
  Il testo Com(2006)168 criminalizza molti modi di utilizzo della tecnologia
  che sono legittimi e socialmente utili, e aumenta l'incertezza e gli
  ostacoli burocratici che impediscono ai cittadini e alle imprese europee di
  partecipare pienamente alla società dell'informazione. In questo modo si
  vanificano gli effetti positivi del progresso nel campo delle tecnologie
  dell'informazione, che stanno facilitando sempre di più il coinvolgimento
  di tutti nello sviluppo e nella distribuzione del software e
  dell'informazione.
</p>

<p>
  Il testo proposto:
</p>

<ol>

<li>
 Crea delle fattispecie di reato esageratamente ampie: "il tentativo, la
 complicità e l'istigazione" alle violazioni di leggi molto diverse tra loro,
 quali quelle che regolano il diritto d'autore, i marchi e i brevetti.
 Ciò viola l'articolo 49 della Carta dei diritti fondamentali dell'Unione
 europea, costituendo un uso sproporzionato delle sanzioni penali.
</li>

<li>
 Rende semplice ed economica la persecuzione di questi nuovi reati, al
 punto che le imprese saranno tentate di utilizzare le investigazioni
 poliziesche come strumenti da usare contro la concorrenza.
</li>

<li>
 Non contiene clausole di salvaguardia per evitare abusi o per limitare
 l'applicazione delle norme alle sole situazioni socialmente pericolose.
 Gli unici due criteri contenuti, quello di "scala commerciale" e quello di
 "intenzionale" non sono definiti.
</li>

<li>
 Introduce pene di livello intimidatorio per intere categorie di
 individui, progetti comunitari e altri gruppi di dimensione medio-piccola
 che non hanno sufficienti risorse finanziarie e legali per difendere i
 propri diritti in tribunale. Questo deve essere evitato, particolarmente
 in contesti come quello delle tecnologie digitali, che progrediscono
 molto più velocemente della legislazione europea.
</li>

</ol>

<p>
 Chiediamo quindi al Parlamento Europeo di:
</p>

<ol>

<li>
  Limitare le sanzioni penali alla contraffazione di marchi e alle attività
  che i trattati TRIPS chiamano "violazione del diritto d'autore"
</li>

<li>
  Definire la "scala commerciale" nel senso dell'esistenza di un profitto
  finanziario.
</li>

<li>
  Definire la "violazione intenzionale" come violazione in cattiva fede
</li>

<li>
  Rimuovere la rilevanza penale dei comportamenti di "tentativo, complicità
  e istigazione"
</li>

<li>
  Rimuovere le procedure automatiche di investigazione e incriminazione;
  queste dovrebbero essere attivate su richiesta del detentore dei diritti
  violati.
</li>

<li>
  Aggiungere misure di riequilibrio per impedire abusi della normativa
</li>

</ol>

<p>
  Un'altra organizzazione, la FFII, ha pubblicato bozze di emendamenti che
  migliorano sostanzialmente la proposta di direttiva. La FSFE appoggerà
  questi emendamenti quando saranno depositati in vista del voto della
  prossima settimana.
</p>

<p>
  Per ulteriori informazioni, è possibile contattare il rappresentante della
  FSFE a Bruxelles, Ciaran O'Riordan, per telefono (per discuterne in inglese)
  o via mail (per discuterne in altre lingue).
</p>

<p>
  Ciaran O'Riordan,<br />
  Rappresentante a Bruxelles, Free Software Foundation Europe (FSFE)
</p>

  </body>

</html>
<!--
Local Variables: ***
mode: xml ***
End: ***
-->

