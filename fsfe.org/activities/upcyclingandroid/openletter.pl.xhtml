<?xml version="1.0" encoding="UTF-8" ?>

<html>
<version>1</version>

<head>
  <title>List otwarty – Prawo do instalacji dowolnego oprogramowania na każdym urządzeniu</title>
</head>

<body class="upcycling-android">

<p id="category"><a href="/activities/upcyclingandroid/upcyclingandroid.html">Upcycling Android</a></p>

<div id="join" class="color-box background fullwidth" data-color="android-blue">
  <h4>List Otwarty</h4>
<h3 id="the-universal-right-to-freely-choose-operating-systems-software-and-services">Prawo do instalacji dowolnego oprogramowania na każdym urządzeniu</h3>
</div>


<blockquote>
  <p>
    Projektowanie oprogramowania jest kluczowe dla ochrony środowiska i
    trwałości produktów i sprzętu. Systemy i usługi będące Wolnym
    Oprogramowaniem pozwalają na ponowne użycie, zmianę przeznaczenia i
    interoperacyjność urządzeń. Prawo do wyboru systemu operacyjnego,
    oprogramowania i usług jest niezbędne w tworzeniu bardziej zrównoważonego
    społeczeństwa cyfrowego.
  </p>
</blockquote>

<h2>Do: Legislatorzy w Unii Europejskiej</h2>
<h2>Do wiadomości: Obywatele Unii Europejskiej</h2>


  <p>
    Postępująca digitalizacja infrastruktury i usług niesie ze sobą stale
    rosnącą liczbę urządzeń elektronicznych podłączonych do Internetu – zarówno
    w środowiskach prywatnych, jak i publicznych i biznesowych. Wiele z tych
    urządzeń wymaga większego nakładu energii i zasobów naturalnych do ich
    produkcji, niż energia którą zużywają podczas całego okresu ich późniejszej
    eksploatacji. Zdecydowanie zbyt wiele z tych urządzeń jest wyrzucanych i
    nie naprawianych, ponieważ oprogramowanie po prostu przestaje działać lub
    przestaje otrzymywać aktualizacje.
  </p>

  <p>
    Kiedy fabrycznie zainstalowane oprogramowanie nie pozwala użytkownikom
    na dalsze korzystanie z ich sprzętu, z powodu restrykcyjnych modeli
    własnościowych użytkownicy nie mogą cieszyć się dłuższym korzystaniem z ich
    urządzeń. Ograniczenia pojawiają się od fizycznego blokowania sprzętu,
    poprzez zaciemnianie mechanizmów działania używając niewolnego
    oprogramowania, po ograniczenia prawne takie jak licencje oprogramowania i
    Umowy Licencyjne Użytkownika Końcowego. W ten sposób, producenci
    sprzętu często zabraniają naprawiania, uzyskiwania dostępu i ponownego
    użycia ich urządzeń. Nawet po dokonaniu zakupu klienci często wcale nie są
    prawdziwymi właścicielami swoich urządzeń. Nie mogą robić tego co chcą ze
    swoją własnością. <strong>Jeżeli nie możesz na swoim urządzeniu instalować
    takiego oprogramowania, jakie chcesz – wtedy nie jesteś jego właścicielem.
    </strong>
  </p>

  <p>
    My, sygnatariusze tego otwartego listu, uważamy, że:
  </p>
  <ul>
    <li>
      swobodny dostęp do sprzętu i oprogramowania ma wpływ na to jak długo urządzenie może być używane, oraz jak często może być ponownie użyte.
    </li>
    <li>
      zwiększony okres sprawności i możliwości ponownego wykorzystania naszych urządzeń jest konieczny dla bardziej zrównoważonego społeczeństwa cyfrowego.
    </li>
  </ul>

  <p>
    <strong>Dlatego prosimy legislatorów w Unii Europejskiej o wykorzystanie
    historycznej okazji i umożliwienie bardziej zrównoważonego użytkowania
    produktów i urządzeń elektronicznych z uniwersalnym prawem do instalowania
    dowolnego oprogramowania na każdym urządzeniu.</strong> W tym celu, domagamy
    się aby:
  </p>

  <div class="color-box background rounded" data-color="android-blue">
    <h3 id="users-have-the-right-to-freely-choose-operating-systems-and-software-running-on-their-devices">Użytkownicy mieli prawo wyboru systemu operacyjnego i oprogramowania uruchamianego na ich urządzeniach</h3>
  </div>
  <div class="with-image-left small-img">
    <img src="https://pics.fsfe.org/uploads/big/4bc66bc88db53000d4c61158a2c59ed8.png" alt="trzy tryby o różnych kolorach i rozmiarach łączą się ze sobą, jedna z nich ma symbol kodowania" />
    <div>
      <p>
        Nasze tablety, telefony i inne połączone urządzenia są komputerami
        ogólnego przeznaczenia. Wymiana oprogramowania i systemów operacyjnych w
        tych urządzeniach pozwala nam na wydłużenie okresu sprawności urządzeń
        i wykorzystanie ich pełnego potencjału. Aby mieć możliwość ponownego
        użycia i zmiany przeznaczenia naszych zasobów w kreatywny i zrównoważony
        sposób, potrzebujemy <strong>uniwersalnego prawa do instalowania i
        rozwijania każdego systemu operacyjnego i każdego oprogramowania, jakie
        chcemy, na każdym z naszych urządzeń.</strong> Jakiekolwiek prawne,
        techniczne lub inne przeszkody w ponownym wykorzystaniu tych urządzeń,
        bez względu na cel, powinny być zakazane.
      </p>
    </div>
  </div>

  <div class="color-box background rounded" data-color="android-blue">
    <h3 id="users-have-the-right-to-freely-choose-between-service-providers-to-connect-their-devices-with">Użytkownicy mieli prawo wyboru spośród dostawców usług, z którymi łączą się ich urządzenia</h3>
  </div>
  <div class="with-image-left small-img">
    <img src="https://pics.fsfe.org/uploads/big/3a188e6f8005efc058a948f46f8055fe.png" alt="urządzenie przypominające telefon z którego wychodzą trzy strzałki, jedna w lewo, jedna w prawo i jedna prosto" />
    <div>
        <p>
          Użytkownicy muszą mieć swobodę wyboru dostawców oferujących usługi
          związane z oprogramowaniem, co oznacza możliwość używania urządzenia
          od jednego producenta wraz z usługą zapewnianą przez innego. Wiele z
          połączonych klientów jest dziś wyrzucanych zwyczajnie dlatego, że ich
          usługi online przestają działać. Swoboda wyboru usług pozwaliłaby
		  tym klientom na ich ponowne wykorzystanie, łącząc się z inną usługą.
        </p>
        <p>
          Systemy operacyjne i oprogramowanie wbudowane określają możliwe
          interakcje pomiędzy ogólnymi sensorami, modułami i systemami, a
          połączonymi z nimi usługami online. Aby użytkownicy mogli skorzystać z
          prawa do wyboru usług, muszą mieć możliwość używania urządzenia od
          jednego producenta z jakąkolwiek usługą online, która może być
          zapewniona przez jakąkolwiek stronę trzecią, lub przez nich samych.
          <strong>Połączone usługi, podobnie jak oprogramowanie na połączonych
          urządzeniach i aplikacjach, muszą zapewniać interoperacyjność i pełną
          funkcjonalność zgodnie z pierwotnym przeznaczeniem urządzenia, z
          wykorzystaniem otwartych standardów.</strong>
        </p>

    </div>
  </div>


  <div class="color-box background rounded" data-color="android-blue">
    <h3 id="devices-are-interoperable-and-compatible-with-open-standards">Urządzenia były interoperacyjne i kompatybilne z otwartymi standardami</h3>
  </div>
  <div class="with-image-left small-img">
    <img src="https://pics.fsfe.org/uploads/big/5d9d8a311d507cef799ce719b554094f.png" alt="cztery różne figury geometryczne połączone liniami" />
    <div>
      <p>
        Projekty i architektury sprzętu określają dostępność i kompatybilność
        sprzętu poprzez standardy, sterowniki, narzędzia i interfejsy. Niewolne
        oprogramowanie i tajne protokoły utrudniają konkurencję pomiędzy
        producentami urządzeń, utrudniają naprawianie urządzeń i tworzą sztuczną
        niekompatybilność pomiędzy różnymi urządzeniami w zakresie tej
		samej infrastruktury. Interoperacyjność pojedynczych urządzeń z kolei
		ma kluczowe znaczenie w tworzeniu efektywnej, zrównoważonej i trwałej
		infrastruktury IT. Aby umożliwić interoperacyjność, <strong>producenci
		muszą upewnić się, że jakiekolwiek dane wymagane do uruchomienia
		podstawowych funkcji urządzenia są kompatybilne z otwartymi standardami,
		oraz że dane te można zaimportować/wyeksportować w tych standardach.
		</strong>
      </p>

    </div>
  </div>

<div class="color-box background rounded" data-color="android-blue">
 <h3 id="source-code-of-drivers-tools-and-interfaces-are-published-under-a-free-license">Kod źródłowy sterowników, narzędzi i interfejsów był dostępny na wolnej licencji</h3>
</div>
  <div class="with-image-left small-img">
    <img src="https://pics.fsfe.org/uploads/big/2846e7dcfaca4da119444ed8563f9f78.png" alt="urządzenie przypominające telefon wyglądające jak otwarta kłódka" />
    <div>

  <p>
    Mniejsze komponenty urządzenia często wymagają do działania określonych
    sterowników, narzędzi i interfejsów. Użytkownicy muszą mieć pełny dostęp i
    prawo do ponownego użycia kodu źródłowego tych sterowników, narzędzi i
    interfejsów w celu analizowania i integracji urządzenia w zestawie
    połączonych ze sobą urządzeń pochodzących od różnych producentów.
    Ponowne użycie kodu źródłowego jest kluczem do wykorzystania w pełni
    prawa do naprawy przez jakiekolwiek strony trzecie, począwszy od
    profesjonalnych serwisów, poprzez kawiarnie naprawcze, na indywidualnych
	użytkownikach kończąc.
  </p>

  <p>
    Wolna licencja to każda licencja, zapewniająca każdemu 4 wolności: wolność
    do używania, analizowania, dzielenia się i ulepszania oprogramowania, w
	tym licencje Wolnego Oprogramowania oraz Open Source. <strong>Obowiązek
    publikowania sterowników, narzędzi i interfejsów na wolnej licencji po
    wejściu na rynek jest kluczem do pełnego dostępu do naszych urządzeń i
	możliwości korzystania z uniwersalnego prawa do naprawy.</strong>
  </p>
      </div>
  </div>

    <h2 id="sign-the-letter">Sign the letter</h2>

    <p>
      This campaign is completed, so you can no longer sign the open letter.
    </p>
  
  <h2 id="signatures">Sygnatariusze</h2>

  <sigtable/>

<br></br>
<hr></hr>

  <p>
    Czy twoja organizacja lub firma popiera prawo użytkowników do wyboru systemu
    operacyjnego, oprogramowania i usług? Napisz do nas na email contact [at] fsfe [dot] org aby podpisać otwarty list i dołączyć do sojuszu.
  </p>
  
</body>
<translator>Anedroid</translator>
</html>
