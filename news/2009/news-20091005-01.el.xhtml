<?xml version="1.0" encoding="UTF-8" ?>

<html newsdate="2009-10-05">
  <version>1</version>

  <head>
    <title>Πακετάρισμα περιηγητή - Ανοιχτή επιστολή στην Επίτροπο Kroes</title>
  </head>

<body>

<h1>Ανοιχτή επιστολή στην Επίτροπο Kroes</h1>

<p>Αγαπητή Επίτροπε Kroes,</p>

<p>σχετικά με τις αντιμονοπωλιακές έρευνες της Γενικής Διεύθυνσης Ανταγωνισμού εναντίον
της Microsoft, έχετε <a
href="http://dealbook.blogs.nytimes.com/2009/09/23/antitrust-chief-in-europe-seeks-to-close-cases/">επιτρέψει να γίνει γνωστό </a> ότι θα επιθυμούσατε να κλείσετε έναν αριθμό ανοιχτών
υποθέσεων πολύ σύντομα. Αυτές περιλαμβάνουν μια τρέχουσα έρευνα σχετικά με την πρακτική της
Microsoft να προσδένει τον περιηγητή της Internet Explorer στα λειτουργικά της συστήματα
Windows, και μια εκκρεμή καταγγελία σχετικά με τη σταθερή αποτυχία της Microsoft να
μοιράζεται με τους ανταγωνιστές τις πληροφορίες διαλειτουργικότητας για τα προγράμματα
γραφείου που παρέχει.</p>

<p>Στο Ευρωπαϊκό Ίδρυμα Ελεύθερου Λογισμικού (FSFE), παρακολουθούμε επί μακρόν την εξαιρετική
δουλειά της Διεύθυνσής σας για την εξασφάλιση του ανταγωνισμού στην Ευρώπη. Συμμετείχαμε
ως ενδιαφερόμενοι τρίτοι στην υπόθεση της Επιτροπής εναντίον της Microsoft σχετικά με τη
διαλειτουργικότητα στην αγορά εξυπηρετητών ομάδων εργασίας. Σήμερα, το FSFE είναι ένα
ενδιαφερόμενο τρίτο μέρος στη διαδικασία της Επιτροπής εναντίον της Microsoft με βάση την
καταγγελία της Opera για την πρακτική της εταιρίας να προσδένει τον Internet Explorer
στο λειτουργικό της σύστημα Windows. Παρακολουθήσαμε επίσης στενά την όποια πρόοδο υπήρξε
σχετικά με την καταγγελία που κατέθεσε η ECIS σχετικά με την άρνηση της Microsoft να 
μοιραστεί πληροφορίες διαλειτουργικότητας για έναν αριθμό εφαρμογών γραφείου που παρέχει.</p>

<p>Η άποψή μας είναι ότι η Γενική Διεύθυνση Ανταγωνισμού έχει κάνει εξαιρετική δουλειά
σε όλες αυτές τις υποθέσεις. Γράφουμε σε εσάς σήμερα για να εκφράσουμε τις ανησυχίες μας
σχετικά με τις συνέπειες που μπορεί να έχει ένας διακανονισμός με ανεπαρκή ισχύ σε αυτές
τις υποθέσεις στην Ευρωπαϊκή αγορά λογισμικού. Κατά την άποψή μας, οι όροι ενός
διακανονισμού τον οποίο προσέφερε η Microsoft φέτος τον Ιούλιο δεν αποτελούν αποτελεσματική
επανόρθωση εναντίον της κυρίαρχης θέσης της εταιρίας στην Ευρωπαϊκή αγορά για τις
εφαρμογές γραφείου.</p>

<p>Έχουμε δημοσιεύσει μια αναλυτική έκθεση με τα σημαντικότερα σημεία για τη λήψη 
αποτελεσματικών αντιμονοπωλιακών μέτρων. Θα ήθελα να εφιστήσω την προσοχή σας σε αυτήν τη 
δημοσίευση:</p>

<ul>
	<li><a href="https://blogs.fsfe.org/gerloff/?p=263">FSFE to EC: Don't waste an opportunity with a hasty deal</a></li>
</ul>

<p>Όπως σημειώνεται εκεί, οι βασικές ανησυχίες μας στην υπόθεση του περιηγητή είναι οι
ακόλουθες:</p>

<ul>
	
	<li>Και από τη Microsoft και από τους κατασκευαστές υλικού (OEMs) πρέπει να 
	ζητηθεί η προ-εγκατάσταση ανταγωνιστικών περιηγητών στους υπολογιστές γραφείου,
	αν οι κατασκευαστές των περιηγητών το ζητήσουν.</li>

	<li>Η προταθείσα οθόνη επιλογής θα πρέπει να είναι μια εγγενής εφαρμογή των
	Windows, δεν θα πρέπει να δείχνει προτίμηση στον Internet Explorer έμμεσα ή
	άμεσα, και θα πρέπει να παρέχει έναν εύκολο τρόπο αφαίρεσης του Internet Explorer
	από το σύστημα. Εναλλακτικοί περιηγητές επιλεγμένοι από τον χρήστη θα πρέπει να
	έχουν τον ίδιο βαθμό ενσωμάτωσης στα Windows με τον Internet Explorer.</li>

   <li>Η επιλογή των περιηγητών στην οθόνη επιλογής θα πρέπει να χρησιμοποιεί σαφή και
   διαφανή κριτήρια. Το μερίδιο αγοράς δεν μπορεί να είναι το μόνο κριτήριο, καθώς αυτή
   η επιλογή θα πάγωνε εξ αντικειμένου τη σημερινή κατάσταση της αγοράς. Αντίθετα,
   <em>ο ρυθμός αύξησης του μεριδίου της αγοράς</em> και η διαθεσιμότητα σε διαφορετικές
   πλατφόρμες θα πρέπει να είναι τα κριτήρια-κλειδιά.</li>

</ul>

<p>Ενώ η Επιτροπή δεν έχει ακόμη εκδώσει δήλωση ενστάσεων σχετικά με την αποτυχία
της Microsoft να μοιραστεί τις πληροφορίες διαλειτουργικότητας με τους ανταγωνιστές,
την ίδια στιγμή επιδιώκεται διακανονισμός. Και πάλι, το FSFE έχει αναλύσει την προτεινόμενη
πρωτοβουλία διαλειτουργικότητας της Microsoft και την έχει θεωρήσει ανεπαρκή για να
καθιερώσει τον ανταγωνισμό στην Ευρωπαϊκή αγορά για τις εφαρμογές γραφείου.</p>

<p>Αξίζει να σημειωθεί ότι σε πολλές περιπτώσεις, ο ισχυρότερος ανταγωνιστής των
εφαρμογών γραφείου της Microsoft είναι το Ελεύθερο Λογισμικό. Το OpenOffice είναι
ένα καλό παράδειγμα, ως η πιο ευρέως χρησιμοποιούμενη εναλλακτική λύση στο Microsoft
Office. Συνεπώς θεωρούμε ουσιαστικό, οποιοσδήποτε διακανονισμός για τη διαλειτουργικότητα
να διασφαλίζει, ότι το Ελεύθερο Λογισμικό μπορεί να χρησιμοποιεί τις πληροφορίες που
παρέχει η Microsoft για να ανταγωνιστεί σε ισότιμη βάση.</p>

<p>Σχετικά με τη διαλειτουργικότητα, οι βασικές ανησυχίες μας είναι:</p>

<ul> 
	
	<li>Πρέπει να ζητηθεί από τη Microsoft να παρέχει πληροφορίες διαλειτουργικότητας
	χωρίς χρεώσεις ή σε αντάλλαγμα ενός εφάπαξ ποσού. Οι κυλιόμενες χρεώσεις είναι
	ασύμβατες με το Ελεύθερο Λογισμικό. 
	Η <a href="http://www.protocolfreedom.org/PFIF_agreement.pdf">PFIF συμφωνία</a>, 
	η οποία ήταν αποτέλεσμα της 
	<a href="/activities/ms-vs-eu/ms-vs-eu.html">υπόθεσης Samba</a>, παρέχει ένα
   δοκιμασμένο και λειτουργικό δείγμα μιας παρόμοιας συμφωνίας.</li>

   <li>Η Microsoft πρέπει να παρέχει μια νομικά δεσμευτική διαβεβαίωση ότι δεν θα 
   διεκδικήσει δικαιώματα από εκείνες τις πατέντες της οι οποίες σχετίζονται με τις
   πληροφορίες διαλειτουργικότητας εναντίον του Ελεύθερου Λογισμικού. Η απουσία μιας
   παρόμοιας διαβεβαίωσης θα επιτρέψει στην εταιρία να χρησιμοποιεί Φόβο, Αβεβαιότητα
   και Αμφιβολία (Fear, Uncertainty and Doubt, FUD) για να αποθαρρύνει τους ανταγωνιστές
   από τη χρήση των πληροφοριών διαλειτουργικότητας, καθιστώντας την επανόρθωση 
   αναποτελεσματική.</li>

</ul>

<p>Και στις δύο υποθέσεις, θεωρούμε ότι ένας αποτελεσματικός διακανονισμός είναι αναμφίβολα
προτιμητέος από έναν που επιτυγχάνεται γρήγορα, αλλά χωρίς την ισχύ να καθιερώσει τον
ανταγωνισμό στην Ευρωπαϊκή αγορά για τις εφαρμογές γραφείου.</p>

<p>Θα θέλαμε να σας ευχαριστήσουμε που θα εξετάσετε αυτά τα σημεία και ελπίζουμε ότι 
θα βρείτε την ανάλυσή μας κατατοπιστική. Παραμένουμε, βεβαίως, διαθέσιμοι για την 
παροχή πρόσθετων στοιχείων.</p>

<p>Με θερμούς χαιρετισμούς,</p>
<p>Karsten Gerloff</p>

<p>Πρόεδρος, Ευρωπαϊκό Ίδρυμα Ελεύθερου Λογισμικού</p>

</body>
<tags>
  <tag key="policy"/>
  <tag key="european-commission">European Commission</tag>
  <tag key="microsoft"/>
  <tag key="antitrust"/>
</tags>
</html>
<!--
Local Variables: ***
mode: xml ***
End: ***
-->
