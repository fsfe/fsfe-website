<?xml version="1.0" encoding="UTF-8"?>
<html newsdate="2031-11-25">
<version>1</version>

<head>
  <title>Android Opwaarderen: blijf uw telefoon gebruiken met Vrije Software</title>
</head>

<body>

  <h1>Android Opwaarderen: blijf uw telefoon gebruiken met Vrije Software</h1>

  <p> 
      In de Europese Week van de Afvalvermindering lanceert de FSFE haar nieuwe initiatief "Android Opwaarderen": telkens we onze telefoon blijven gebruiken in plaats van een nieuwe te kopen, steunen we een duurzamer gebruik van onze hulpbronnen. Android Opwaarderen helpt mensen om softwareveroudering aan te pakken en om hun telefoon te blijven gebruiken met Vrije Software.
  </p> 

  <p>
      Het is de Europese Week van de Afvalvermindering: een week die gewijd is aan het promoten van het hergebruik van producten en materialen en aan het helpen besparen van hulpbronnen en het verminderen van afval in het dagelijks leven. De FSFE sluit zich met haar nieuwe initiatief hierbij aan. <a href="/activities/upcyclingandroid/upcyclingandroid.html#head">"Android Opwaarderen"</a> is een initiatief te helpen besparen op hulpbronnen door een van onze meest waardevolle apparaten in ons dagelijks leven, onze telefoon, opnieuw te gebruiken.     
  </p>

   <figure>
    <video crossorigin="crossorigin" poster="https://pics.fsfe.org/uploads/medium/89247debfc2d18c5ba397eb0e67f09d8.png" controls="controls" width="100%">
      <source src="https://download.fsfe.org/videos/upcyclingandroid/about-upcycling-android_desktop.en.mp4" type="video/mp4; codecs=&quot;avc1.42E01E, mp4a.40.2&quot;" media="screen and (min-device-width:1000px)" />
      <source src="https://download.fsfe.org/videos/upcyclingandroid/about-upcycling-android_desktop.en.webm" type="video/webm; codecs=&quot;vp9, opus&quot;" media="screen and (min-device-width:1000px)" />
      <source src="https://download.fsfe.org/videos/upcyclingandroid/about-upcycling-android_mobile.en.mp4" type="video/mp4; codecs=&quot;avc1.42E01E, mp4a.40.2&quot;" media="screen and (max-device-width:999px)" />
      <source src="https://download.fsfe.org/videos/upcyclingandroid/about-upcycling-android_mobile.en.webm" type="video/webm; codecs=&quot;vp9, opus&quot;" media="screen and (max-device-width:999px)" />
      <track src="https://download.fsfe.org/videos/upcyclingandroid/UpcyclingAndroid-video-subtitles-DE.vtt" kind="subtitles" srclang="de" label="Deutsch" />
      <track src="https://download.fsfe.org/videos/upcyclingandroid/UpcyclingAndroid-video-subtitles-EL.vtt" kind="subtitles" srclang="el" label="Ελληνικά" />
      <track default="default" label="English" srclang="en" kind="subtitles" src="https://download.fsfe.org/videos/upcyclingandroid/UpcyclingAndroid-video-subtitles-EN.vtt" />
      <track src="https://download.fsfe.org/videos/upcyclingandroid/UpcyclingAndroid-video-subtitles-ES.vtt" kind="subtitles" srclang="es" label="Español" />
      <track src="https://download.fsfe.org/videos/upcyclingandroid/UpcyclingAndroid-video-subtitles-FR.vtt" kind="subtitles" srclang="fr" label="Français" />
      <track src="https://download.fsfe.org/videos/upcyclingandroid/UpcyclingAndroid-video-subtitles-IT.vtt" kind="subtitles" srclang="it" label="Italiano" />
      <track src="https://download.fsfe.org/videos/upcyclingandroid/UpcyclingAndroid-video-subtitles-NL.vtt" kind="subtitles" srclang="nl" label="Nederlands" default="default" />
      <track src="https://download.fsfe.org/videos/upcyclingandroid/UpcyclingAndroid-video-subtitles-TR.vtt" kind="subtitles" srclang="tr" label="Türkçe" />
    </video>
    <figcaption>Onze video legt alles over Android Opwaarderen in een notendop uit.</figcaption>
  </figure>


  <p>
      Elk jaar produceren fabrikanten wereldwijd 1,5 miljard telefoons en helaas worden er waarschijnlijk bijna evenveel weggegooid na wat meestal een veel te korte hardwarelevensduur is. De korte levensduur van deze telefoons is vaak het gevolg van zogenaamde "softwareveroudering": de situatie waarin gebruikers voor het dilemma staan nieuwe hardware te kopen of te leven met verouderde software. De milieugevolgen van deze korte levensduur van hardware kunnen ernstig zijn. Om gebruikers te helpen bij het overwinnen van dit probleem stellen we met Android Opwaarderen mensen in staat om Android-telefoons op te waarderen met Vrije Software. Elke keer dat we onze huidige telefoon blijven gebruiken in plaats van een nieuwe te kopen, helpen we de productie van nieuwe telefoons en de groeiende elektronische afvalverwerking te voorkomen. 
  </p>

  
  <figure>
    <a href="/activities/upcyclingandroid/upcyclingandroid.html#head"><img src="https://pics.fsfe.org/uploads/medium/632c49ac9120b993a518409bed4be26c.jpg"/></a>
  </figure>
  

  <p>
     Android Opwaarderen legt het probleem van software-veroudering in de Android-wereld uit en <a href="/activities/upcyclingandroid/howtoupcycle.html#head">helpt mensen hun telefoons te flitsen met Vrije Software-besturingssystemen</a>. Dit proces biedt u niet alleen meer controle over uw telefoon; het kan ook een betere ervaring opleveren dan het gebruik van propriëtaire besturingssystemen. Maar het belangrijkste: in gevallen waar telefoons geen software-updates meer krijgen van de fabrikant helpt het overschakelen naar een besturingssysteem met Vrije Software om uw telefoon up-to-date te houden. Op deze manier kunt u uw toestel blijven gebruiken, het milieu helpen en genieten van nog veel meer voordelen. Vrije Software geeft u onder andere uitgebreide privacybescherming en volledige controle over uw apparaat omdat u eindelijk apps kunt verwijderen die u voorheen niet kon verwijderen; om er maar een paar te noemen.
  </p>
  
<h3 id="background">Politieke achtergrond&amp; informatiemateriaal</h3>
  
  <p>
     De FSFE zet zich gestaag in voor een duurzamer gebruik van technologie met Vrije Software. In het begin van het jaar <a href="/news/2021/news-20210127-01.html">namen we deel aan de EU-consultatie</a> over "Energy labelling of mobile phones and tablets" en publiceerden later in het jaar <a href="/news/2021/news-20211015-01.html">een studie</a> naar de veroudering van software met een oproep voor Apparaatneutraliteit en Software Opwaarderen.
  </p>

  <figure>
    <a href="/activities/upcyclingandroid/upcyclingandroid.html#head"><img src="https://pics.fsfe.org/uploads/small/f78b881ff029b1bea3fffdee93d8ab19.png"/></a>
  </figure>


  <p>
      We hebben een <a href="/activities/upcyclingandroid/informationmaterial.html#head">grote verzameling informatie en achtergrondmateriaal</a> om te helpen bij het verspreiden van de boodschap over de milieu-impact van onze telefoons en het helpen bij het verkleinen van het probleem door uw Android-toestel op te waarderen met Vrije Software. Het materiaal bestaat uit stickers, info-afbeeldingen, folders, video's, podcasts, artikelen en studies.
  </p>

  <h3 id="upcoming">Komende activiteiten</h3>

    
  <p>
      In de komende maanden zullen de activiteiten van de FSFE binnen het Android Opwaarderen-initiatief tweeledig zijn: in samenwerking met lokale groepen organiseren we verschillende <a href="/activities/upcyclingandroid/workshops.html#head">werkgroepen</a> waar mensen bijeen kunnen komen en netwerken rond het thema Android Opwaarderen, kunnen experimenteren met en hulp krijgen bij het flitsen van hun telefoons. Daarnaast kijken we naar en nemen we deel aan de huidige discussies op Europees niveau rond het "Sustainable Products Initiative" en het "Circular Electronics Initiative". Binnen deze activiteiten willen we de voordelen van Vrije Software voor een duurzamer gebruik van onze producten uitleggen aan beleidsmakers.
  </p>


</body>

<tags>
  <tag key="front-page"/>
  <tag key="upcyclingandroid">Android Opwaarderen</tag>
  <tag key="sustainability">Duurzaamheid</tag>
</tags>

<discussion href="https://community.fsfe.org/t/759"/>
<image url="https://pics.fsfe.org/uploads/medium/a0da43aac80cf4d611b0a45e2e6a925f.jpg"/>
<translator>André Ockers</translator>
</html>

