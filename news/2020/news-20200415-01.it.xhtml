<?xml version="1.0" encoding="UTF-8"?>
<html newsdate="2020-04-15">
  <version>1</version>

<head>
    <title>Seminario 2020 sugli aspetti legali e di licenza del Software Libero cancellato per via dell'epidemia COVID-19</title>
  </head>
  
<body>

<h1>Seminario 2020 sugli aspetti legali e di licenza del Software Libero cancellato per via dell'epidemia COVID-19</h1>

<p>Il seminario legale e sulle licenze di quest'anno è stato cancellato. La FSFE ringrazia chi ha dato il suo contributo, e sta già pensando all'organizzazione dell'evento per il prossimo anno.</p>

<p>A causa della pandemia del COVID-19 che sta attualmente attaccando il mondo intero, agli inizi di marzo la FSFE ha dovuto prendere la difficile decisione di cancellare il prossimo seminario del 2020 sugli aspetti legali e di licenza del Software Libero (il "Seminario"). Originariamente programmato per il 15 - 17 aprile in Barcellona (Spagna), il seminario è una conferenza annuale per la <a href="/activities/ftf/ln.en.html">rete legale</a> della FSFE, che dal 2008 si è tenuta ogni anno, e serve agli esperti legali FOSS (Free and Open Source Software) come punto d'incontro per discutere delle problematiche e delle prassi migliori che riguardano le licenze di Software Libero.</p>

		<figure> 
			<img src="https://pics.fsfe.org/uploads/medium/bdc4664584de6e8e347c25c4994c3a6c.jpg" alt="An empty conference room" />
		</figure>

<p>Nel seminario di quest'anno erano programmate parecchie sessioni entusiasmanti, come le discussioni sulla rilevanza tecnologica delle licenze con permesso d'autore (copyleft), o le sfide che il Software Libero deve fronteggiare con l'apprendimento automatico e le grandi masse di dati, o ancora gli attuali contenziosi dalle varie giurisdizioni sulle licenze software, e tanti altri interventi e workshop. </p>

<p>Benché siamo molto dispiaciuti di aver dovuto cancellare il seminario, la priorità della FSFE nei suoi eventi è quella di garantire la salute e la sicurezza dei partecipanti e dello staff, e di preoccuparsi della salute pubblica. Stiamo affrontando insieme questa crisi sanitaria globale, e la FSFE continuerà a lavorare per permettere alle persone di controllare la loro tecnologia, benché per il momento non ci sia la possibilità di incontrarsi fisicamente.</p>

<p>Ciononostante, siamo grati alle imprese e alle singole persone che hanno scelto di continuare a sostenerci nonostante la cancellazione del seminario. La FSFE apprezza veramente il loro sostegno e la loro generosità. Vogliamo di conseguenza estendere un caloroso ringraziamento ai seguenti generosi sostenitori finanziari che hanno mantenuto i loro contributi per noi nonostante questi tempi difficili: i nostri sponsor "diamante" Amazon e Red Hat; il nostro sponsor "zaffiro" Microsoft; il nostro sponsor "topazio" HP Inc, e i nostri sponsor "rubino" Canonical, Ericsson, e Toyota.</p>

<p>In aggiunta, vogliamo anche ringraziare i nostri donatori individuali Andrew Wilson, Pamela Chestek, e Alberto Pianon per il loro generoso sostegno e contributo per il seminario.</p>

<p>Stiamo attualmente esplorando delle soluzioni remote che possano facilitare la condivisione della conoscenza all'interno della nostra comunità legale durante questo difficile periodo, inclusa la possibilità di eventi alternativi online. Nel frattempo, la FSFE si sta premurando di essere in grado di presentare ancora un altro super seminario nel 2021 e negli anni a venire, in circostanze migliori.</p>

</body>

<image url="https://fsfe.orghttps://pics.fsfe.org/uploads/medium/bdc4664584de6e8e347c25c4994c3a6c.jpg" />

<tags>
  <tag key="front-page"/>
  <tag key="event">Event</tag>
  <tag key="legal">Legal</tag>
  <tag key="corona">Corona</tag>
</tags>

</html>
