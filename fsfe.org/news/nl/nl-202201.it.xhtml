<?xml version="1.0" encoding="utf-8"?>
<html newsdate="2022-01-11" type="newsletter">
  <version>1</version>

  <head>
    <title>La neutralità del dispositivo è realtà ++ Stoccolma ++ Infrastruttura FSFE ++ IA</title>
  </head>
  <body microformats="h-entry">
	  
<h1>La neutralità del dispositivo è realtà ++ Stoccolma ++ Infrastruttura FSFE ++ IA </h1>
  
  <p>Nella newsletter di gennaio conosciamo lo sviluppo per lo più positivo per la libertà del software della legge sui mercati digitali. Leggi di come la mancanza di codice pubblico costi a Stoccolma 100M€. I nostri hacker di sistema rivelano l'infrastruttura della FSFE. Vincent Lequertier sottolinea la trasparenza per l'IA. Il FOSDEM è alle porte.
  </p>

<h2>La neutralità del dispositivo diventa finalmente una realtà</h2>
  
  <p>Il Parlamento Europeo ha approvato la legge sui mercati digitali (Digital Markets Act) che <a href="/news/2021/news-20211215-01.html">introduce il principio della neutralità del dispositivo</a>. Questo è un primo passo importante. 
	Il diritto per gli utenti finali di utilizzare il proprio dispositivo e il sistema operativo di propria scelta è un importante fattore per garantire l'accesso dei sistemi operativi di Software Libero alle piattaforme dominanti. Questa opzione permette l'adozione del Software Libero ad un pubblico più ampio quale realtà di tutti i giorni per molti utenti.</p>

  <p>La legge sui mercati digitali protegge gli utenti dal momento che richiede un consenso più esplicito per le app preinstallate, mira a prevenire la dipendenza dal fornitore e richiede la portabilità dei dati in tempo reale. Ci rammarichiamo invece che il voto non abbia contemplato l'imposizione degli Standard Aperti come criterio per definire l'interoperabilità.</p>

<h2>La mancanza di codice pubblico costa alla città di Stoccolma 100 milioni di Euro</h2>
  
  <p>I genitori che vivono nella città di Stoccolma ricevono informazioni sulle scuole o asili dei loro bambini direttamente sui loro dispositivi mediante la Skolplattformen ("Piattaforma scuola"), una piattaforma digitale offerta dalla città di Stoccolma. Il costo stimato della piattaforma è di 100 milioni di Euro e, benché finanziata con denaro pubblico, il codice di Skolplattformen è privato. I genitori hanno rilevato anomalie e falle di sicurezza nella piattaforma e hanno corretto loro stessi i difetti. Hanno così creato un'alternativa di Software Libero funzionale e sicura, la Öppna 
    skolplattformen ("Piattaforma scuola aperta"). La città di Stoccolma ha trascinato in una controversia legale gli sviluppatori che intendevano essere di aiuto.
  </p>
  
  <figure>
    <img src="https://pics.fsfe.org/uploads/big/089c7baba968418669601f56d1f72d86.png"/>
    <figcaption>Intervista con Christian Landberg e Alexander Crawford della Öppna skolplattformen
    </figcaption>
  </figure>
  
  <p>
    Abbiamo <a href="/news/2021/news-20211216-01.html">intervistato Christian Landberg e Alexander Crawford, le due persone che hanno principalmente contribuito all'iniziativa</a>. Secondo Alexander Crawford, Öppna 
    skolplattformen cambia lo scenario della tecnologia e della digitalizzazione nel civile e nel settore pubblico.
  </p>

<h2>Un'infrastruttura che rispecchia gli ideali di libertà del software</h2>
  
<p>Organizzazioni con risorse limitate possono avere il pieno controllo digitale e fornire comunque servizi moderni? Non è banale, ma la FSFE dimostra che questo è possibile. Abbiamo massimizzato il nostro controllo sui servizi e sui server utilizzando il Software Libero. Dimostriamo trasparenza internamente ed esternamente. La complessità dei nostri sistemi è sostenibile e, al contempo, forniamo una varietà di utili funzionalità.</p>

  <figure>
    <img src="https://pics.fsfe.org/uploads/medium/a9669e241527f1769e2fe67418a77f0d.jpg"/>
  </figure>
   
  <p>La FSFE condivide una panoramica della sua infrastruttura digitale in un <a href="/news/2021/news-20211203-01.html">articolo</a> 
    che può aiutare altre ONG a diventare indipendenti da fornitori di servizi proprietari. Lasciati guidare in un viaggio attraverso la nostra infrastruttura e i suoi principi, passando da stupende interfacce utente dei nostri servizi a metodi di virtualizzazione e monitoraggio per arrivare ai server fisici dove essi girano. La nostra infrastruttura è gestita dal team degli hacker di sistema.</p>

<h2>Intervista con Vincent Lequertier sulla IA</h2>
  
  <p>
    Vincent Lequertier è un membro del team degli hacker di sistema e un ricercatore che si occupa di intelligenza artificiale per l'assistenza sanitaria. Per i 20 anni di FSFE, <a href="/news/2021/news-20211209-01.html">abbiamo intervistato Vincent per parlarci degli aspetti fondamentali dell'intelligenza artificiale</a>. La trasparenza nell'IA è necessaria per valutare e capire come vengono elaborati i dati e come sono calcolati i risultati. Il Software Libero gioca un ruolo fondamentale nel rendere l'IA più trasparente.</p>

  <figure>
    <img src="https://pics.fsfe.org/uploads/medium/8d10355a4334cefde7f2f21d6f44daaa.jpg"/>
    <figcaption>
      Vincent Lequertier presenta i punti fondamentali dell'IA durante un meeting della comunità della FSFE a Bolzano. Italia, 2019.
    </figcaption>
  </figure>
  
  <p>
    Vincent fa notare che nel settore sanitario sono largamente disponibili alcune statistiche aggregate. Secondo la sua stima, l'apertura e gli aspetti collaborativi della ricerca sull'IA miglioreranno. L'intervista tocca tematiche all'avanguardia come la possibilità dell'IA di ottenere i diritti legali per reclamare il copyright. 
  </p>

<h2 id="save-the-date">Segnati gli appuntamenti</h2>
  <ul>
    <li>Mercoledì 19 gennaio, la FSFE dei Paesi Bassi terrà il suo <a href="https://wiki.fsfe.org/Events/Netherlands/2022-01-19">incontro online</a> mensile.
    </li>
    <li>Sabato 5 e domenica 6 febbraio il FOSDEM 2022 si terrà online, e la FSFE co-organizzerà ancora la devroom sulle questioni legali e di policy. Lo scorso anno abbiamo co-organizzato questa devroom per la prima volta; era composta da <a href="/news/2021/news-20210311-01.html">11 
       presentazioni riguardanti una numerosa varietà di tematiche</a>. Non vediamo l'ora che arrivi il
       FOSDEM 2022. Unisciti a noi per scoprire gli ultimi sviluppi della libertà del software. Continua a seguirci per conoscere il programma.
    </li>
  </ul>

<h2>Cosa abbiamo fatto</h2>
  <ul>
    <li>Il 28 dicembre, Alexander Sander, consulente della policy della FSFE, 
      ha fatto un intervento su "Denaro pubblico? Codice pubblico! durante la crisi del coronavirus" alla conferenza rC3.
    </li>
    <li>Il 16 dicembre, Lina Ceballos, responsabile di progetto della FSFE, 
      ha partecipato ad una sessione online su alcune delle principali attività della FSFE con focus su "Denaro pubblico? Codice pubblico!" e il suo attuale stato in Spagna e in Europa. L'intervento si è tenuto al Trantor Tech Talks. <a href="https://media.fsfe.org/w/6AnT1Z2zeCzdskVL3tZw7Z">È disponibile un video in spagnolo</a>.
    </li>
    <li>A dicembre, membri della comunità hanno pubblicato 3 post nel Planet. Una recensione della novella  “Walkaway” di Cory Doctorow elogia la narrazione nonostante una personale avversione per il genere fantasy sulle tecnologie della "scansione mentale". Un post didattico dimostra come disabilitare i tuoi touchpad/tastiera integrati quando arriva un gatto. Un post di festeggiamento annuncia il rilascio della versione 1.0.0 di PGPainless. Puoi leggere i pensieri della comunità nel <a href="https://planet.fsfe.org/">Planet</a>.
    </li>
  </ul>

<h2 id="contribute-to-our-newsletter">Contribuisci alla nostra newsletter</h2>
  <p>Se vuoi condividere qualche pensiero, immagine, o notizia, inviacele. Come sempre, l'indirizzo è <email>newsletter@fsfe.org</email>. Ci aspettiamo di ricevere tue notizie! E se vuoi anche sostenere noi e il nostro lavoro, unisciti alla nostra comunità e sostienici con una donazione o un <a href="https://my.fsfe.org/donate?referrer=newsletter">contributo mensile</a>. Un grazie alla nostra comunità e a tutti i volontari, i sostenitori e i donatori che rendono possibile il nostro lavoro. E grazie ai nostri traduttori, che ti permettono di leggere questa newsletter nella tua lingua.</p>
  
  <p>Un saluto da chi ti scrive, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2022-01-11" />
  </date>
  <followup>donate</followup>
  <tags>
      <tag key="front-page"/>
      <tag key="newsletter">Newsletter</tag>
      <tag key="deviceneutrality">Neutralità del dispositivo</tag>
      <tag key="pmpc">Denaro pubblico? Codice pubblico!</tag>
      <tag key="education">Istruzione</tag>
      <tag key="se">Svezia</tag>
      <tag key="internal">Interno</tag>
      <tag key="fosdem">FOSDEM</tag>
  </tags>
  <discussion href="https://community.fsfe.org/t/788"/>
   <image url="https://pics.fsfe.org/uploads/medium/a9669e241527f1769e2fe67418a77f0d.jpg"/>  
<translator>Dafne Tomassetti e Luca Bonissi</translator>
</html>
