<?xml version="1.0" encoding="UTF-8" ?>

<html>
  <head>
    <title>
      Gelukkige verjaardag GNU! De FSFE viert de 25ste verjaardag van
      het GNU-project.
    </title>
  </head>
  <body>

    <h1>
      Gelukkige verjaardag GNU! De FSFE viert de 25ste verjaardag van
      het GNU-project.
    </h1>

    <p>
      Vandaag is het precies vijfentwintig jaar geleden dat het
      <a href="http://www.gnu.org">GNU-project</a> werd aangekondigd,
      een vooruitstrevend project om een besturingssysteem te
      ontwikkelen dat alle gebruikers de vrijheden geeft om het
      systeem te wijzigen en deze wijzigingen opnieuw te
      publiceren. Dit kan gebeuren op individuele basis en in
      groepsverband. De Free Software Foundation Europe (FSFE) wil
      even stilstaan bij enkele substantiële verwezelijkingen uit de
      eerste kwart-eeuw van GNU's bestaan. We kijken ook vooruit naar
      nieuwe mogelijkheden om ons gemeenschappelijk doel te bereiken
      door het creëren van goede omstandigheden voor de verdere
      ontwikkeling van de softwarevrijheden.
    </p>

    <p>
     27 september 2008 — vandaag precies 25 jaar geleden werd het
     GNU-project opgestart door Richard M. Stallman. Het doel van het
     project was het creëren van een volledig besturingssysteem dat de
     gebruikers de vrijheid gaf om het te gebruiken voor om het even
     welk doel, de vrijheid om het te bestuderen, eventueel te
     verbeteren en het opnieuw te delen met anderen. Deze vrijheden
     moeten garanderen dat alle gebruikers hun computer op een
     onafhankelijke en flexibele manier kunnen gebruiken voor om het
     even welk doel zonder de kunstmatige beperkingen die worden
     opgelegd door propriëtaire software. Zo is er software die je de
     vrije keuze van leverancier beperkt, software die je verplicht
     propriëtaire bestandsformaten te gebruiken en ook bijvoorbeeld het
     Digital Restrictions Management (DRM). Van een bescheiden bestaan
     in het labo voor kunstmatige intelligentie in het MIT is het
     GNU-project uitgegroeid tot een van de meest populaire
     besturingssystemen ter wereld en vormt het de basis en/of
     inspiratie voor de ontwikkeling van duizenden andere Vrije
     Softwaretoepassingen
    </p>

    <p>
     De Free Software Foundation (FSFE's zusterorganisatie in Boston,
     VS) werd opgericht in 1985 om het basisprincipe achter Stallman's
     GNU-project te promoten: De vrijheden om software te kunnen
     bestuderen, aan te passen, te kopiëren en te delen met anderen is
     essentieel in een correcte, vrije gemeenschap. Een groot deel van
     het werk werd verricht tussen 1983 en 1991 en legde zo de basis
     voor projecten van derden die later op hun beurt deze vrijheden
     aan de computergebruikers schonken. Het besturingssysteem raakte
     volledig in 1992 dankzij het werk van zo'n "derde" aan een
     essentieel onderdeel dat "Linux" werd genoemd. Het succes van
     deze GNU/Linux combinatie leidde tot verschillende andere Vrije
     Softwareprojecten zoals Firefox, KDE en OpenOffice.org. Vandaag
     kan je wereldwijd honderden GNU/Linux distributies terugvinden
     in miljoenen computers, gaande van webserver en keukentoestellen
     tot GSM's en laptops.
    </p>

    <p>
      "Het is bijna onmogelijk om de bijdrage van het GNU-project aan
      de ICT-wereld te overschatten", zegt Georg C. F. Greve,
      voorzitter van de Free Software Foundation Europe (FSFE). "Voor
      het eerst is er een bewustzijn voor Vrije Software
      gecreëerd. Het concept van 'copyleft' betekende een revolutie
      voor de manier waarop vrijheid verspreid en beschermd kan
      worden. Deze intellectuele verwezelijkingen hebben de basis
      gelegd voor het immense succes van GNU/Linux dat ondertussen is
      uitgegroeid tot de belangrijkste concurrent voor een heel gamma
      propriëtaire besturingssystemen zowel voor grootschalig
      wetenschappelijk onderzoek als voor goedkope laptops voor
      thuisgebruik. GNU ligt aan de basis van dit proces waar
      gebruikers opnieuw controle krijgen over hun digitale omgeving
      en data."
    </p>

    <p>
      De FSFE werd opgericht in 2001 om de politieke en sociale doelen
      van het GNU-project mee te verwezelijken en om de groeiende
      Europese Vrije Softwaregemeenschap te ondersteunen. "De FSFE
      werkt nauw samen met haar Europese en mondiale partners om
      ervoor te zorgen dat het doel van Stallman's originele
      aankondiging ook in praktijk kan worden omgezet. We willen
      iedereen kennis laten maken met de ideeën rond Vrije Software",
      zegt Shane Coughlan, coördinator van FSFE's Freedom Task Force.
    </p>

    <p>
      Steeds meer landen beginnen gebruik gebruik te maken van Vrije
      Software in hun administraties en hun onderwijs. Terwijl veel
      bedrijven al lang Vrije Software gebruiken en helpen ontwikkelen
      om voordeel te halen in de markt en kosten te besparen, beginnen
      ook overheden steeds meer de voordelen van Vrije Software te
      ontdekken. Het verhoogt hun soevereiniteit, hun transparantie en
      respecteert hun onafhankelijkheid. Dankzij de ingebakken
      principes die zaken zoals delen, samenwerken en duurzaamheid
      promoten, geeft Vrije Software hen de kans hun eigen digitale
      toekomst uit te bouwen.
    </p>

    <p>De Free Software Foundation Europe:</p>

    <p class="aboutfsfe">
      De Free Software Foundation Europe (FSFE) is een
      niet-gouvernementele, non-profit organisatie die actief is in
      verschillende Europese landen en betrokken is bij veel globale
      activiteiten. De toegang tot software bepaalt je kansen in de
      digitale samenleving. Om iedereen gelijke kansen te geven in het
      informatietijdperk en om tevens een vrije concurrentie mogelijk
      te houden, werkt de FSFE aan de vooruitgang en de promotie van
      Vrije Software gedefiniëerd met de vrijheden om de software te
      gebruiken, te bestuderen, te verbeteren en te kopiëren. De FSFE
      werd opgericht in 2001 om het bewustzijn voor deze zaken te
      vergroten, om Vrije Software politiek en juridisch veilig te
      stellen en om mensen te ondersteunen bij het ontwikkelen van
      Vrije Software.
    </p>

    <p>
      U kan meer informatie vinden over de activiteiten van de FSFE op
      <a href="/">http://fsfeurope.org/</a>.
    </p>

    <h2>Opmerkingen voor journalisten</h2>

    <ul>
      <li>
	Het GNU-project wil de vier <em>fundamentele
	softwarevrijheden</em> ondersteunen en promoten : de vrijheid om
	software te gebruiken zoals het u geschikt lijkt, het recht
	om de software te bestuderen en aan te passen aan je eigen
	behoeften, het recht kopieën van de software te verdelen
	eventueel met de verbeteringen die je zelf aanbracht,
	zodat ook anderen er voordeel uit kunnen halen.</li>

      <li>
	Het GNU project introduceerde het concept
	van <em>copyleft</em> dat gebruik maakt van het auteursrecht
	om de fundamentele softwarevrijheden te bewaren. Dankzij dit
	systeem moet afgeleide software opnieuw verdeeld worden onder
	de voorwaarden van de originele software</li>
    </ul>

    <h2>Contact</h2>

    <ul>
	<li>België: +32 2 747 03 57</li>
	<li>Duitsland: +49 700 373 38 76 73</li>
	<li>Zweden: +46 31 7802160</li>
	<li>Zwitserland: +41 43 500 03 66</li>
	<li>VK: +44 29 200 08 17 7</li>
    </ul>

    <p>
      U kan op verschillende wijzen
      <a href="/contact/contact.xhtml">de FSFE contacteren</a>.
    </p>

  </body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
