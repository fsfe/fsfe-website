<?xml version="1.0" encoding="UTF-8" ?>

<html>
  <head>
    <title>FSFE - Ομάδα Εργασίας Ελευθερίας (FTF)</title>
  </head>

  <body>

	<h1>FTF: Χτίζοντας τη νομική υποδομή για το δικό σας έργο Ελεύθερου Λογισμικού</h1>

<localmenu/>

<a name="overview"></a><h3>Επισκόπηση</h3>

<p>Αυτός ο σύντομος οδηγός περιέχει μερικές χρήσιμες συμβουλές για την κατασκευή μιας
τυπικής δομής για το έργο σας Ελεύθερου Λογισμικού. Η αδειοδότηση Ελεύθερου Λογισμικού
βοηθάει στη διασφάλιση της επιβίωσης και της συνοχής ενός έργου, αν και υπάρχει ένας
αριθμός από άλλους παράγοντες οι οποίοι επηρεάζουν τη βιωσιμότητα των δραστηριοτήτων σας.
Θεωρώντας τον μακροπρόθεσμο ορίζοντα, ίσως να θέλετε να δημιουργήσετε μια νομική οντότητα,
να προχωρήσετε σε ενοποίηση πνευματικών δικαιωμάτων ή σε συγχώνευση με ένα μεγαλύτερο έργο.
</p>

<p>Ο οδηγός δεν περιέχει νομικές συμβουλές και δεν συντάχθηκε με την πρόθεση να είναι ένα
ρυθμιστικό κείμενο. Ωστόσο, παρέχει μια καλή αφετηρία για διάλογο σχετικά με την κατασκευή
τυπικών δομών και μπορεί να σας βοηθήσει να οργανώσετε τη σκέψη σας. Από εκεί μπορείτε να
συζητήσετε με επαγγελματίες του πεδίου ή μπορεί να θέλετε να μιλήσετε με ειδικούς όπως
δικηγόρους, κέντρα συμβουλευτικής πολιτών, συντελεστές προώθησης επιχειρήσεων και
κρατικούς φορείς.</p>

<a name="governance"></a><h3>Διοίκηση Έργων</h3>

<p>Όταν ένα έργο είναι επιτυχημένο και αναπτύσσεται, οι ηγέτες του έργου μπορεί να
αντιμετωπίσουν προκλήσεις διαχειριζόμενοι τα πάντα. Αυτό συμβαίνει όταν η ομάδα πυρήνα
των προγραμματιστών αρχίσουν να μιλάνε για διοίκηση και τον βέλτιστο τύπο δομής που
απαιτείται. Αυτή η συζήτηση τείνει να μετατοπιστεί προς την κατεύθυνση μιας τυπικής
νομικής δομής που θα βοηθήσει στη διαχείριση των οικονομικών.</p>

<p>Υπάρχουν πολλές μορφές της τυπικής νομικής δομής. Μερικά παραδείγματα: </p>
<ul><li>Εταιρία</li>
<li>Μη-κερδοσκοπικός σύλλογος</li>
<li>Ίδρυμα</li>
</ul>

<p>Η εδραίωση μιας τυπικής νομικής δομής είναι ευκολότερη από όσο θα μπορούσατε να
υποθέσετε. Σε πολλές περιπτώσεις απλά χρειάζονται μία δύο φόρμες και λίγες ώρες.
Ωστόσο, χρειάζεται να γνωρίζετε ποιοι είναι οι στόχοι σας για να κατανοήσετε ποιος
τύπος δομής είναι ο καταλληλότερος για εσάς.</p>

<p>Για το ξεκίνημα αυτής της διαδικασίας προτείνουμε τα ακόλουθα:</p>
<ul><li> Περιγράψετε τον στόχο του έργου σας. Αυτοί οι στόχοι δεν είναι οι στόχοι
ανάπτυξης, αλλά οι ευρύτεροι στόχοι που εξηγούν γιατί ξεκινήσατε το έργο. Παράδειγμα:
"Να επιτρέψω στους οικιακούς χρήστες ανά τον κόσμο να παρακολουθούν ταινίες και να ακούν
μουσική με ευκολία".
</li><li> Συμπληρώστε έναν κατάλογο με τα πράγματα τα οποία θεωρείτε ότι χρειάζεστε για
να επιτύχετε αυτόν τον στόχο. Μερικά παραδείγματα θα μπορούσαν να είναι:
<ul><li> Να έχετε ένα πρόγραμμα-πελάτη ανεξάρτητο από πλατφόρμες για να παίζει βίντεο
και μουσική
</li><li> Να έχετε πολυγλωσσική υποστήριξη
</li><li> Να έχετε έναν διεθνή ιστότοπο για τη διανομή του κώδικα του έργου
</li><li> Να έχετε έναν τρόπο για τους χρήστες να αποκτούν τον πηγαίο κώδικα
</li><li> Να έχετε έναν τρόπο για τους χρήστες να συμμετάσχουν στην ανάπτυξη
</li><li> Να έχετε έναν επίσημο εκπρόσωπο επικεφαλής των διαπραγματεύσεων με τρίτους
</li><li> Βεβαιωθείτε ότι το έργο ακολουθεί τους νόμους της κάθε χώρας στην οποία διανέμεται
</li></ul>
</li><li> Συμπληρώστε έναν κατάλογο με τα πράγματα τα οποία αποτελούν για εσάς οργανωτικές
απαιτήσεις. Μερικά παραδείγματα θα μπορούσαν να είναι:
<ul><li> Το έργο μας πρέπει να είναι αξιοκρατικό
</li><li> Πρέπει να είμαστε σε θέση να ασχοληθούμε με τα οικονομικά με ικανοποιητικό τρόπο
</li><li> Δεν θέλουμε να αποκομίσουμε κέρδος
</li><li> Δεν θέλουμε οι προγραμματιστές να βρεθούν σε νομική διακινδύνευση
</li><li> Θέλουμε να βεβαιωθούμε ότι ανεξάρτητα από το ποιος εγκαταλείπει το έργο, αυτό
θα μπορεί να συνεχιστεί

</li><li> Ποια χώρα εσείς (ή η πλειοψηφία των προγραμματιστών) έχετε ως έδρα και αν
σκέφτεστε ότι η νομική οντότητα πρέπει να ιδρυθεί εκεί
</li></ul>
</li></ul>

<p>Αν κάνετε τα παραπάνω, έχετε ήδη ένα αρκετά καλό κατάλογο απαιτήσεων και περιορισμών.
Αυτό μπορεί να είναι αρκετό για να ξεκινήσετε και από αυτό το σημείο θα είστε σε θέση
να μιλήσετε με έναν οργανισμό όπως το FSFE ή με έναν δικηγόρο σχετικά με τα επόμενα
βήματα.</p>
<p>Ακολουθώντας αυτά τα επόμενα βήματα, ίσως να θελήσετε να υποβάλετε σε έναν ειδικευμένο
εκπρόσωπο τις παρακάτω ερωτήσεις:</p>
<ul><li> Πώς ο νόμος περί επιχειρήσεων στη νομική δικαιοδοσία που επιλέξατε επηρεάζει
τη νομική σας οντότητα, π.χ.
<ul><li> Πώς μπορούμε να προσαρμόσουμε την επιθυμητή οργανωτική δομή ώστε να ικανοποιεί
τις νόμιμες απαιτήσεις;</li>
<li> Πώς πρέπει να αντιμετωπίσουμε τον κίνδυνο και τη νομική ευθύνη κατά την εδραίωση
της νομικής μας οντότητας;</li>
</ul>
</li>
<li> για την τυποποίηση των στόχων του έργου σας σε μια μελέτη σκοπιμότητας, καταστατικό,
επιχειρηματικό σχέδιο ή κείμενο πολιτικής</li>
<li> Οικονομικά και φορολογική ευθύνη (αν υπάρχει)</li>
</ul>

<a name="understanding-copyright"></a><h3>Η κατανόηση των πνευματικών δικαιωμάτων
 (copyright)</h3>

<p>Μερικές φορές ένα έργο δεν έχει κάποια τυπική νομική οντότητα, αλλά τα μέλη του
έργου έχουν μια συνδυασμένη (αν και νομικά αβέβαιη) σημείωση copyright όπως αυτή:</p>
<p><i>"Widgets 1.0 © 2008 Widgets Ομάδα Ανάπτυξης"</i></p>
<p>Αλλά ποια ακριβώς είναι αυτή η 'ομάδα'; Αν η "Widgets Ομάδα Ανάπτυξης" δεν είναι
νομικό πρόσωπο (δηλαδή άτομο ή εταιρία) γενικά δεν μπορεί να έχει πνευματικά δικαιώματα.</p>
<p>Αυτό σημαίνει ότι είναι πιο λογικό ή να υπάρχουν άτομα τα οποία να έχουν το copyright
ή μια τυπική νομική οντότητα να έχει το copyright. Για παράδειγμα:</p>
<ul><li> Widgets 1.0 ©2008 Richard M. Sprocketmacher, Robert Clockwork</li>
<li> Widgets 1.0 ©2008 Widgets and Sprockets e.V.</li>
</ul>
<p>Με την παρακολούθηση των πνευματικών σας δικαιωμάτων θα μπορείτε ευκολότερα να κάνετε
διάφορα πράγματα. Παραδείγματα περιλαμβάνουν:</p>
<ul><li> Να μπορείτε να εκπροσωπείτε ολόκληρο το έργο όταν συνομιλείτε με τρίτους</li>
<li> Να μπορείτε να επιβάλλετε τα δικαιώματα όλου του έργου αν υπάρχουν παραβιάσεις
της άδειας χρήσης</li>
<li> Να αναβαθμίζετε τις άδειες χρήσης σας αν μια νέα έκδοση ανακοινώνεται</li>
</ul>
<p>Η καλή εποπτεία του κώδικα είναι επίσης σημαντική, αφού οι δυσκολίες μπορεί να
εμφανιστούν αν η κατάσταση αδειοδότησης ενός αρχείου είναι άγνωστη. Αξίζει να
αφιερώσετε χρόνο να εφαρμόσετε τις ακόλουθες πρακτικές:</p>
<ul><li> Να συμπεριλάβετε μια δήλωση πνευματικών δικαιωμάτων και μια δήλωση άδειας
χρήσης, οι οποίες θα είναι ακριβείς και πλήρεις, σε κάθε αρχείο πηγαίου κώδικα</li>
<li> Να ακολουθήσετε τις βέλτιστες πρακτικές που καθιερώθηκαν από την κοινότητα του
Ελεύθερου Λογισμικού σχετικά με τους ενδεικτικούς όρους, όπως ενημερώνοντας τους χρήστες
σας για την ισχύουσα άδεια (ή τις άδειες) χρήσης σε κατάλληλα και εξυπηρετικά σημεία,
π.χ. σε ένα 'COPYING' αρχείο, στην τεκμηρίωση και στους ιστοτόπους σας.</li>
<li> Μην ξεχάσετε να συνοδεύσετε την εργασία με ένα αντίγραφο της κατάλληλης άδειας
(ή αδειών) χρήσης, ώστε να μην υπάρχει αμφιβολία για την εφαρμογή τους.</li>
</ul>
<p><i>Δείτε τις <a href="http://www.fsf.org/licensing/licenses/gpl-howto.html">οδηγίες
του FSF για τις άδειες χρήσης GNU</a> για περισσότερες συμβουλές.</i>
</p>

<a name="copyright-consolidation"></a><h3>Ενοποίηση πνευματικών δικαιωμάτων</h3>

<p>Ως μέρος της διοίκησης του έργου σας ίσως να αποφασίσετε να δημιουργήσετε μια τυπική
νομική οντότητα και να μεταβιβάσετε όλο το copyright του έργου σε αυτήν. Σε αυτή την
περίπτωση χρειάζεται να κάνετε κάτι που ονομάζεται ενοποίηση πνευματικών δικαιωμάτων.
Αυτό σημαίνει τη συγκέντρωση όλων των πνευματικών δικαιωμάτων σε ένα σημείο. </p>
<p>Αυτό συνήθως επιτυγχάνεται με ένα έγγραφο μεταβίβασης πνευματικών δικαιωμάτων.
Ορισμένοι ίσως το ονομάσουν έγγραφο "μεταβίβασης δικαιωμάτων εκμετάλλευσης". Αυτοί
οι τύποι εγγράφων χρησιμοποιούνται σε έργα όπως τα GNU και KDE e.V. </p>
<p>Μπορείτε να δείτε ένα παράδειγμα ενοποίησης πνευματικών δικαιωμάτων στον ιστότοπο
του FSFE. Δημοσιεύουμε κάτι που ονομάζεται <a href="/projects/ftf/fla.html">Συμφωνητικό
Εμπιστευτικότητας Άδειας Χρήσης</a>, και το οποίο έχει σχεδιαστεί για να μεταφέρει
πνευματικά δικαιώματα ή δικαιώματα αποκλειστικής εκμετάλλευσης και σε χώρες που
εφαρμόζουν το Αγγλοσαξονικό σύστημα και σε χώρες που εφαρμόζουν τον Αστικό
Κώδικα. Αυτό σημαίνει ότι θα πρέπει να λειτουργεί στο μεγαλύτερο μέρος του κόσμου. </p>
<p>Η μεταβίβαση του copyright είναι μια σοβαρή υπόθεση (τελικά, πρόκειται για μεταφορά
δικαιωμάτων). Παρακαλούμε μιλήστε σε έναν ειδικό νομικό πριν ξεκινήσετε μια τέτοια
διαδικασία. Αυτό επειδή η διαδικασία διαφέρει για τα διαφορετικά όρια δικαιοδοσίας και
είναι φρόνιμο να προσλάβετε έναν επαγγελματία νομικό για να εξασφαλίσετε ότι όλες οι
μεταβιβάσεις και οι άδειες χρήσης είναι νομικά έγκυρες.</p>

<a name="trademarks"></a><h3>Eμπορικά σήματα</h3>

<p>Ένα όφελος από την εδραίωση μια τυπικής οντότητας για το έργο Ελεύθερου Λογισμικού
που έχετε αναλάβει είναι αυτό των νόμιμων δικαιωμάτων. Αυτά μπορεί να περιλαμβάνουν τα
εμπορικά σήματα.</p>
<p>Τα εμπορικά σήματα μπορεί να είναι χρήσιμα επειδή:</p>
<ul><li> Βοηθούν στην ταυτοποίηση του έργου σας και αυτό μπορεί να βοηθήσει στη μείωση
του διοικητικού βάρους και των νομικών προβλημάτων</li>
<li> Αποτρέπουν άλλα έργα να συγχέονται με τη δική σας δραστηριότητα</li>
</ul>
<p>Τα εμπορικά σήματα πρέπει να κατοχυρωθούν. Ίσως να θέλετε να κατοχυρώσετε σήματα
σε πολλές δικαιοδοσίες αν έχετε ένα διεθνές έργο.</p>
<p>Μια τυπική νομική οντότητα μπορεί να βοηθήσει στη διαχείριση σημάτων:</p>
<ul><li> Με την καθιέρωση οδηγιών για τη χρήση των σημάτων, συμπεριλαμβανομένης της
χρήσης από την κοινότητα</li>
<li> Με την αδειοδότηση σημάτων για εμπορική εκμετάλλευση, χορηγίες, διαφήμιση ή 
σχέσεις με την κοινότητα</li>
<li> Με την διατήρηση μιας μοναδικής νομικής επαφής για τα εμπορικά σας σήματα</li>
</ul>
<p>Τα εμπορικά σήματα είναι ισχυρά νομικά εργαλεία, δεδομένου ότι περιλαμβάνουν την
υποχρέωση να επιβάλλουν τα δικαιώματα που έχουν παραχωρηθεί, και επειδή μπορούν να
αποτρέψουν άλλους από τη χρήση του ονόματος σε ορισμένες περιπτώσεις. Για αυτόν τον
λόγο, τα έργα διαφέρουν ως προς την αντιμετώπιση της διαχείρισής τους.</p>
<p>Όταν χρησιμοποιείτε εμπορικά σήματα πρέπει:</p>
<ul><li> Να εξασφαλίσετε, με τη διεξαγωγή ερευνών, ότι τα εμπορικά σας σήματα είναι
μοναδικά. Θα ήταν σκόπιμο να πληρώσετε έναν δικηγόρο ή σύμβουλο για να το κάνει αυτό,
ωστόσο και εσείς επίσης μπορείτε να κάνετε αναζήτηση σε δημόσιες βάσεις δεδομένων.</li>
<li> Να χρησιμοποιείτε κατάλληλους χαρακτηρισμούς τίτλου (π.χ. το 'R' ή το 'TM' σύμβολο)
όταν ενδείκνυται</li>
<li> Να τηρείτε ακριβείς εγγραφές</li>
</ul>
<p>Θα ήταν σκόπιμο να καθιερώσετε τεκμηρίωση για το πώς, πού και για ποιους σκοπούς το
εμπορικό σήμα μπορεί να χρησιμοποιηθεί από τρίτους, ώστε το έργο και η ευρύτερη κοινότητα
να μπορούν να αποφύγουν να συγκρουστούν πάνω σε αυτό το ζήτημα. Η ανοιχτή επικοινωνία
έχει αξία στον κόσμο του Ελεύθερου Λογισμικού και είναι ιδιαίτερα σημαντικό να
προχωρήσετε σε εκτεταμένες διαβουλεύσεις με την κοινότητά σας για τον χειρισμό αυτού του
ζητήματος.</p>



<p>Για περισσότερες πληροφορίες μπορείτε να επικοινωνήσετε με την:</p>
<ul><li> Ομάδα Εργασίας Ελευθερίας του FSFE: <a href="mailto:ftf@fsfeurope.org">ftf@fsfeurope.org</a>
</li></ul>

<h3> Σημείωση Copyright </h3>

<p>Copyright (c) 2009 Graeme West, Shane Coughlan</p>
<p>Αυτή η εργασία είναι διαθέσιμη με την <a href="http://creativecommons.org/licenses/by-nd/3.0/" class="external free" title="http://creativecommons.org/licenses/by-nd/3.0/" rel="nofollow">Creative Commons Attribution-No Derivative Works 3.0 Unported</a> άδεια χρήσης.</p>



  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
