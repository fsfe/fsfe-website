<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2022-02-08" type="newsletter">
    <title>I love FS +++ 0 A.D.: Empires Ascendant +++ FOSDEM +++ FSFE20: Stagiair(e)s</title>
    <body>
      <p>
  In onze Nieuwsbrief van februari nodigen wij u uit voor ons 
  spellenevenement om de "I Love Free Software"-dag op 14 februari te 
  vieren. Luister naar onze podcast-aflevering met Stanislas Dolcini van 
  het spel "0 A.D.: Empires Ascendant". FOSDEM is net afgesloten en de 
  FSFE was erbij! Wij ronden onze viering van 20 jaren FSFE af met een 
  interview met vroegere stagiair(e)s.
  </p>
    </body>
    <body-complete>
      
<h1>I love FS +++ 0 A.D.: Empires Ascendant +++ FOSDEM +++ FSFE20: Stagiair(e)s</h1>
  
  <p>
  In onze Nieuwsbrief van februari nodigen wij u uit voor ons 
  spellenevenement om de "I Love Free Software"-dag op 14 februari te 
  vieren. Luister naar onze podcast-aflevering met Stanislas Dolcini van 
  het spel "0 A.D.: Empires Ascendant". FOSDEM is net afgesloten en de 
  FSFE was erbij! Wij ronden onze viering van 20 jaren FSFE af met een 
  interview met vroegere stagiair(e)s.
  </p>

<h2>"I Love Free Software" Dag: spelletjes, memes en meer</h2>
  
  <p>
      Elke 14 februari vieren mensen over de hele wereld de "I Love Free 
      Software"-dag door alle mensen die bijdragen aan softwarevrijheid 
      te bedanken. Dit jaar organiseren wij op maandag 14 februari van 
      18:00 tot 20:00 uur CET een heel <a href="/news/2022/news-20220201-01.html">evenement gewijd aan Vrije 
      Softwarespelletjes</a>. U kunt de ins en outs van de Vrije 
      Software-spelwereld leren van onze gastsprekers, of na afloop 
      gewoon Veloren in realtime spelen met anderen die op het evenement 
      aanwezig zijn. Zorg ervoor dat u zich <a href="https://registration.fsfe.org/ilovefs">registreert</a>; wij 
      kijken er naar uit om met u op te trekken op 'I Love Free 
      Software'-dag.
  </p>

  <figure>
    <a href="/news/2022/news-20220201-01.html">
      <img src="https://pics.fsfe.org/uploads/big/69395a3acc8cfb98fbb058d0b44a8f04.png" alt="hart en joystick"/>
    </a>
  </figure>
  
  <p>
   Maak vóór het evenement en tijdens de dag uw eigen 'I love Free 
   Software'-beeldkaart met behulp van onze gloednieuwe <a href="https://sharepic.fsfe.org/">sharepic generator</a>
   , waar u uw eigen foto samen met een liefdeswijding kunt 
   uploaden. Deel uw kaart online als een speciale manier om de makers 
   van Vrije Software te bedanken. 
  </p>
  
  <figure>
    <a href="https://sharepic.fsfe.org/">
      <img src="https://pics.fsfe.org/uploads/big/5a087946919a989183d1551878a00412.png" alt="Foto van een vrouw voor een bibliotheek naast haar citaat: Ik hou van Vrije Software omdat het transparanter is, toezicht overbodig maakt en mijn recht op privacy respecteert. Een kaart gemaakt door Niharika Singhal"/>
    </a>
  </figure>
  
<h2 id="podcast-0-a-d-with-0-proprietary-software">Podcast: 0 A.D. met 0 propriëtaire software</h2>
  
  <p>
      Het realtime strategiespel van zeer oude oorlogvoering, 0 A.D.: 
      Empires Ascendant, is een Vrije Softwarespel, gemaakt door een 
      internationale groep vrijwillige spelontwikkelaars. Programmeurs, 
      kunstenaars en historici hebben hun vaardigheden gebundeld om deze 
      denkbeeldige antieke wereld te creëren. <a href="/news/podcast/episode-13.html">In een nieuwe aflevering 
      bespreekt de Software Freedom Podcast-presentatrice Bonnie Mehring 
      de groeiende populariteit van het spel met de 
      spel-projectleider's</a>. Stanislas Dolcini zegt dat de beslissing 
      om het spel Vrije Software te maken ertoe leidde dat de leefduur 
      van het spel zoveel jaren is omdat veel mensen konden bijdragen en 
      dat nog steeds kunnen.
      </p>
  
  <figure>
    <a href="/news/podcast/episode-13.html">
      <img src="https://pics.fsfe.org/uploads/medium/e7489cba8484512c3797e4cc13927cfc.png" alt="Hoofdverkeersweg omringd door palmbomen en tempels met hiërogliefen"/>
    </a>
    <figcaption>
      Stadscentrum van Kush zoals afgebeeld in 0 A.D.: Empires Ascendant. Wildfire Games CC-BY-SA 3.0
    </figcaption>
  </figure>
  
<h2 id="the-fsfe-at-fosdem-2022">De FSFE op FOSDEM 2022</h2>
  
<p>
    Bedankt voor uw deelname aan <a href="https://fosdem.org/2022/schedule/track/free_software_foundation_europe_stand/">onze virtuele kraam</a> in de online FOSDEM van dit jaar's, het was leuk 
    om de Vrije Softwaregemeenschap weer eens samen te zien komen. Ook 
    waren wij medeorganisator van de Devroom over juridische en 
    beleidskwesties. <a href="https://media.fsfe.org/w/jcEG9zpj2cG7gpHdUbEyBa">Masafumi Ohta sprak over zijn ervaring met het 
    onderwijzen van Vrije Softwarelicenties en conformiteiten aan een 
    universiteit.</a>  Beveiligingsexpert <a href="https://media.fsfe.org/w/ud3ERe9C9Zdz5Lbm2bcfsD">Christopher Klooz</a> sprak over de 
    rol van internationale arbitrage voor de veiligheid van Vrije 
    Software.
  </p>
  
  <p>
      <a href="https://media.fsfe.org/w/2Nt8Auippqob2kSxErQ9p9">Vittorio Bertola</a> presenteerde een update over de Wet Digitale 
      Markten: de nieuwe Europese regels voor online concurrentie. 
      FSFE's projectmanager <a href="https://media.fsfe.org/w/vnCosTd5csWzYP5KYBA6mD">Lucas Lasota</a> stelde Apparaatneutraliteit 
      voor als het noodzakelijke principe om ervoor te zorgen dat we 
      zonder kunstmatige barrières Vrije Software op onze apparaten 
      kunnen draaien. <a href="https://media.fsfe.org/w/sf3TPJfTNQ66gDwhSZfWN8">Italo Vignoli</a> liet zien hoe propriëtaire software 
      terrein won tijdens de pandemie. De organisatoren van de Devroom 
      Legal and Policy Issues maakten slotopmerkingen in een <a href="https://media.fsfe.org/w/kmWiEp5H7CKuU19yYEuGaU">panel</a>. De 
      opnames worden binnenkort gepubliceerd; u vindt ze het eerst door 
      u <a href="https://media.fsfe.org/a/fsfe/video-channels">in te 
      schrijven op onze Peertube-instantie</a>.
  </p>
  
    <figure>
    <a href="https://media.fsfe.org/c/fsfe_media/videos">
      <img src="https://pics.fsfe.org/uploads/medium/2c5f22025819adadde3eea86ea29ad4b.jpeg" alt="T-shirts with software freedom slogans lie on a couch"/>
    </a>
    <figcaption>
      Deelnemers aan de virtuele FOSDEM-stand van de FSFE bereiden hun huis voor op het evenement.
    </figcaption>
  </figure>

<h2 id="interviewing-past-interns-for-20-years-fsfe">Interviews met vorige stagiair(e)s voor 20 Jaren FSFE</h2>
  
  <p>
      In de laatste publicatie over 20 Jaren FSFE wilden we iedereen 
      bedanken die in een stageplaats voor de organisatie gewerkt heeft. <a href="/news/2022/news-20220121-01.html">We hebben acht voormalige 
      stagiair(e)s gecontacteerd en hen gevraagd naar hun tijd bij de 
      FSFE en hun huidige betrokkenheid bij Vrije Software</a>. Diego 
      Naranjo, George Brooke-Smith, Lucile Falgueyrac, Lyudmila Vaseva, 
      Martin Husovec, Matti Lammi, Polina Malaja en Stian Rødven-Eide 
      reflecteerden over wat ze tijdens hun stage geleerd hebben. 
      Sindsdien heeft iedereen op een eigen manier Vrije Software 
      gesteund: als gebruiker, ontwikkelaar, onderzoeker, voorvechter, 
      FSFE-donateur of FSFE-vrijwilliger.
  </p>

  <figure>
        <a href="/news/2022/news-20220121-01.html">
      <img src="https://pics.fsfe.org/uploads/medium/96209609ac28be2d5d2674978abf95a7.png" alt="Afbeelding van acht mensen"/>
    </a>
    <figcaption>
          In volgorde van verschijning, van links naar rechts en van 
          boven naar beneden:  Bedankt Lucile, George, Lyudmila, Diego, 
          Martin, Matti, Polina, Stian en alle stagiair(e)s van de FSFE 
          gedurende deze 20 jaar.
    </figcaption>
  </figure>
  
<h2 id="public-money-public-code-brochure-now-in-spanish">'Publiek Geld? Publieke Code' brochure, nu in het Spaans</h2>

  <p>
  Binnen ons "Publiek geld? Public Code!"-initiatief bieden wij een 
  uitgebreide <a href="/activities/publiccode/brochure.html">brochure 
  gewijd aan overheden</a>. Nu is zij ook <a href="https://download.fsfe.org/campaigns/pmpc/ES/FSFE_Policy_Brochure_PMPC_ALL_es.pdf">beschikbaar 
  
  in het Spaans</a>. Onze vrijwilligers hebben de brochure onlangs 
  vertaald zodat de Spaanstalige wereld in haar eigen taal kan lezen 
  over de voordelen van de modernisering van de publieke infrastructuur 
  met Vrije Software.
  </p>

  <p>
      In een evenement waarin het goede nieuws gedeeld wordt, hebben wij 
      deskundigen uitgenodigd: Luis Falcón, oprichter van GNUHealth, 
      Ricardo Muñoz van Lliurex, Alexis Puente Montiel van Pica Pica 
      HackLab, Francesc Busquets als vertegenwoordiger van Linkat en 
      Aleix Pol Gonzalez, voorzitter van KDE. Zij bespraken de 
      PMPC-ontwikkelingen in Spanje. <a href="/news/2022/news-20220112-01.html">De video's zijn 
      beschikbaar in het Spaans</a>.
  </p>

  <figure>
        <a href="/news/2022/news-20220112-01.html">
      <img src="https://pics.fsfe.org/uploads/big/8beffb453abfa42743920b445bc767fc.png"/>
    </a>
  </figure>

<h2 id="save-the-date-">Markeer de datum!</h2>
  
  <ul>
    <li>
       Neem op maandag 14 februari deel aan onze <a href="https://registration.fsfe.org/ilovefs">"I Love Free 
       Software"-dag</a>.
    </li>
    <li>
    Op vrijdag 25 februari zal <a href="https://winterkongress.ch/2022/talks/ada_zangemann_ein_marchen_uber_software_skateboards_und_himbeereis/">FSFE-voorzitter 
    
    Matthias Kirschner zijn boek 'Ada &amp; Zangemann'</a> voorlezen. De 
    lezing is in het Duits en vindt online plaats. Het evenement maakt 
    deel uit van het jaarlijkse Wintercongres, georganiseerd door de 
    Digital Society. Registreer u alstublieft om aan het  Wintercongres 
    deel te nemen. De prijs van een regulier kaartje voor een niet-lid 
    is 30 CHF.
    </li>
  </ul>

<h2>Wat hebben we gedaan</h2>
  <ul>
    <li>
          Tijdens het eerste weekeinde van februari waren wij 
          medeorganisatoren van de <a href="/news/2022/news-20220127-01.html">Legal and Policy 
          Issues Devroom</a> en hadden wij een digitale kraam op FOSDEM.
    </li>
    <li>
          Op 5 februari bood FSFE's juridische vice-coordinator Lucas 
          Lasota een vervolg aan zijn toespraak van vorig jaar op FOSDEM 
          en legde <a href="https://fosdem.org/2022/schedule/event/deviceneutrality/">uit 
          waarom Apparaatneutraliteit belangrijk is voor Vrije 
          Software</a>.
    </li>
    <li>
      Op 26 januari had het FSFE-landteam Nederland haar maandelijkse 
      online ontmoeting. Een petitie over de Publieke Omroep (NPO) die 
      sommige inhoud alleen op YouTube publiceert, de Digital Ethics 
      week in Den Haag en updates van rechtszaken waren enkele van de 
      onderwerpen die besproken werden.
    </li>
    <li>
      Op 20 januari had de FSFE Vrouwengroep haar maandelijkse online ontmoeting.
    </li>
    <li>
      Op 11 januari had het Spaanse FSFE-team haar maandelijkse ontmoeting.
   </li>
   <li>
        Op 10 januari hield Lucas Lasota een online lezing over <a href="https://www.projekte.hu-berlin.de/de/gnuHU/projekte/floss-werkstatt/veranstaltungen/wise-21-22/introduction-to-software-law-and-floss-licences-10-01-22">softwarerecht 
        
        en FLOSS-licenties aan de Humboldt Universiteit in Berlijn</a>.
  </li>
  </ul>

<h2 id="contribute-to-our-newsletter">Draag bij aan onze nieuwsbrief</h2>
  <p>
  Als u gedachten, foto's of nieuws wilt delen, stuur ze dan naar ons. 
  Zoals altijd is het adres <email>newsletter@fsfe.org</email>. Wij verheugen ons erop 
  van u te horen! Als u ook ons en ons werk steunen, wordt dan lid van 
  onze gemeenschap en steun ons met een donatie of een <a href="https://my.fsfe.org/donate?referrer=newsletter">maandelijkse 
  bijdrage</a>. Dank aan onze gemeenschap en alle vrijwilligers, 
  supporters en donateurs die ons werk mogelijk maken. En dank aan onze 
  vertalers, die u in staat stellen deze nieuwsbrief in uw moedertalen 
  te lezen. 
    </p>
  
  <p>
  Uw eindredacteur, Fani Partsafyllidou
  </p>

  </body-complete>
    <image url="https://pics.fsfe.org/uploads/big/48ff6e08d51fa5497262856eb24a9c0d.png" alt=""/>
    <link>/news/nl/nl-202202.html</link>
    <tags>
      <tag key="front-page"/>
      <tag key="newsletter">Nieuwsbrief</tag>
      <tag key="fsfe20">20 Jaren FSFE</tag>
      <tag key="pmpc">Publiek Geld? Publieke Code!</tag>
      <tag key="podcast">Software Freedom Podcast</tag>
      <tag key="es">Spanje</tag>
      <tag key="internship">Stage</tag>
      <tag key="fosdem">FOSDEM</tag>
  </tags>
    <discussion href="https://community.fsfe.org/t/801"/>
  </news>
</newsset>
