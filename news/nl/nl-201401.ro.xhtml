<?xml version="1.0" encoding="UTF-8"?>

<html newsdate="2014-01-04" type="newsletter">
<head>
	<title>Buletinul de știri al FSFE – ianuarie 2014</title>
</head>

<body>
	<h1>Buletinul de știri al FSFE – ianuarie 2014</h1>

	<h2>Din Crăciun în miezul iernii</h2>

	<p newsteaser="yes">
		Mulți hăcuitori (inclusiv noi, bineînțeles!) s-au bucurat de diversele
		festivități ce au avut loc în apropierea solstițiului de iarnă. Dar, vai!
		nu mai este timp să rămânem la cadourile de Crăciun și să ne bucurăm de 
		vacanța în familie – zilele de Crăciun au trecut, anul s-a reînnoit și 
		lupta pentru libertate din nou ne solicită atenția. Deci, este oportun
		să începem cu un scurt rezumat al lucrurilor pe care 2014 le are pregătite
		pentru noi în următoarele câteva luni.
	</p>

	<p>
		Cei pasionați de sărbători ar trebui să aibă deja privirile îndreptate
		către 14 februarie, prilejul anual cu care situl nostru se face roz și
		plin de inimioare și momentul perfect să 
		<a href="/campaigns/ilovefs/ilovefs.html">îmbrățișați dezvoltatori</a> 
		și să-i aduceți pe cei dragi la programe libere și în 
		<a href="/fellowship/index.html">Frăție</a>.
	</p>

	<p>
		Cei care preferă o abordare mai practică trebuie să aștepte până la 
		sfârșitul lunii martie ca <a href="http://documentfreedom.org/">
	        să-i educe pe concetățenii lor</a> în legătură cu 
		<a href="/activities/os/os.html">standardele deschise</a>. Cu toate
		acestea, nu este obligatoriu să se deznădăjduiască: diversele 
		noastre 
		<a href="/campaigns/campaigns.html">campanii în derulare</a> sunt
		întotdeauna în căutare de noi hăcuitori și activiști. Este
		<a href="/contact/contact.html">ușor</a> să intrați în contact!
	</p>

	<p>
		Și dacă tot suntem la acest subiect, vor exista de-a lungul anului 
		mai multe oportunități de a vă întâlni cu personalul, voluntarii și 
		confrații noștri. Pentru început, FSFE va fi prezentă cu un stand la
		conferința de programe libere FOSDEM, care va avea loc în Bruxel în 
		prima săptămână din februarie. Toți amatorii de o discuție și toți 
		cei care sunt aproape să rămână pe zero cu 
		<a href="/order/order.html">materialele 
		promoționale despre programe libere</a> ar trebui să se oprească la
		standul nostru. Cei care nu pot să ajungă anul acesta la FOSDEM 
		ar trebui să verifice ocazional secțiunea de evenimente din
		<a href="/#id-events">situl nostru</a> pentru oportunități viitoare
		de a ne întâlni.
	</p>

	<h2>Făcute chiar de tine sau cu Administrarea Digitală a Restricțiilor</h2>

	<p>
		În timp ce suntem siguri că mulți dintre cititorii noștri au fost
		fie norocoși, fie suficient de vocali să primească doar cadouri de 
		Crăciun care le respectă libertatea, probabil sunt și câțiva care
		se găsesc în posesia unor lucruri care ori nu au fost făcute de 
		dăruitor, ori nu apar în <a href="https://www.fsf.org/givingguide/">
	        ghidul darurilor de sărbători</a> al organizației noastre surore.
	</p>

	<p>
		Avem câteva recomandări în legătură cu aceste daruri: unele dintre
		acestea pot fi eliberate (de exemplu, 
		<a href="/campaigns/android/android.html">dispozitivele cu Android</a>);
		dezvoltatorii care lucrează la înlocuitori liberi pentru diverse
		sisteme proprietărești mai mult ca sigur vor aprecia donațiile de
		aparatură (căutați în Internet după diversele eforturi de a elibera
		diverse categorii de dispozitive); și s-ar putea să fii capabil chiar
		tu să hăcuiești un astfel de cadou să ruleze programe libere.
	</p>

	<p>
		Indiferent de ce ați decis să faceți cu aceste lucruri, ne-ar plăcea
		să ne spuneți la ce soluții ați ajuns. Am pornit pe acest subiect un 
		<a href="http://mail.fsfeurope.org/pipermail/discussion/2014-January/009897.html">fir</a>
		pe lista de discuții și scrisorile sunt binevenite la adresa
		<a href="mailto:discussion@fsfeurope.org">discussion@fsfeurope.org</a>
		(vă rugăm să aveți în vedere că aceasta este o listă de discuții publică).
		Pe lângă soluțiile la darurile nelibere, suntem de asemenea interesați
		să citim despre darurile care respectă libertatea utilizatorilor și despre 
		cele care sunt făcute și nu cumpărate de care vă bucurați cu adevărat.
	</p>

	<h2>Ceva cu totul diferit</h2>

	<ul>
		<li>
			Acest buletin de știri este disponibil în română în mod regulat 
			din decembrie 2013. Organizația noastră asociată
			<a href="/associates/associates.html#id-fundația-ceata">Fundația Ceata</a>
			și-a luat angajamentul de a pune la dispoziție la timp traducerile, 
			motiv pentru care suntem extrem de recunoscători.
		</li>
		<li>
			Din <a href="http://planet.fsfe.org">agregarea planetei</a>:
		</li>
			<ul>
				<li>
					Fostul nostru vicepreședinte Henrik Sandklef 
					<a href="http://sandklef.wordpress.com/2013/12/28/lcd-support-added-in-searduino/">s-a ocupat</a>
					de adăugarea
					<a href="http://searduino.wordpress.com/2013/12/28/partial-lcd-support-in-searduino-not-complete-but-ready-for-use/">suportului de LCD</a>
					în Searduino. Ultimul articol (nu cel din planetă) servește și ca apel pentru contribuitori.
				</li>
				<li>
					Articolul Isabelei Drost-Fromm
					„<a href="http://blog.isabel-drost.de/posts/on-geeks-growing-up.html">
				        Despre tocilarii care cresc mari</a>”
					reflectează asupra sensului vieții ori, ca să-o spunem mai direct, 
					asupra gradului de accesibilitate pentru întreaga familie a 
					diverselor conferințe de tehnologie. Modelele pozitive pe care
					Isabel le-a identificat merită câteva cuvinte de încurajare și
					Isabelei nu putem să-i spunem altceva decât că jurnalul său
					„Inductive Bias” este tare!
				</li>
				<li>
					Guido Arnold, coordonator adjunct al echipei pentru educație, 
					a colectat și a rezumat știrile din noiembrie despre
					<a href="http://blogs.fsfe.org/guido/2013/12/free-software-in-education-news-november/">programe libere în educație</a>.
				</li>
				<li>
					Daniel Pocock a scris pe larg despre WebRTC
					(„<a href="http://danielpocock.com/free-calling-from-browser-to-mobile">Apeluri gratuite din navigator pe mobil cu programe libere</a>”,
					„<a href="http://danielpocock.com/get-webrtc-going-faster">WebRTC se obține mai rapid</a>”,
					„<a href="http://danielpocock.com/xwiki-ten-years-and-webrtc">xWiki: 10 ani și o poveste de succes pentru WebRTC</a>”).
				</li>
				<li>
					Paul Boddie a făcut la fel pentru Kolab
					(„<a href="https://blogs.fsfe.org/pboddie/?p=606">Aventuri cu împachetarea lui Kolab și pykolab</a>”,
					„<a href="https://blogs.fsfe.org/pboddie/?p=623">Integrarea lui setup-kolab în sistemul de împachetare al lui Debian</a>”).
				</li>
				<li>
					Ultimul articol din planetă căruia i se garantează o mențiune onorabilă în buletinul de știri
					realizat de această redacție temporară este articolul lui Jens Lechtenbörger
					„<a href="http://blogs.fsfe.org/jens.lechtenboerger/2013/12/23/openpgp-and-smime/">OpenPGP și 
				        S/MIME sau încredere și „încredere”</a>. Jens explică de ce OpenPGP ar trebui să fie preferat 
					față de S/MIME pentru criptarea corespondenței electronice. Familiarizarea cu explicația este 
					recomandată călduros tuturor celor care folosesc sau se gândesc să folosească criptarea 
					corespondenței electronice.
				</li>
			</ul>
		<li>
			Repentinus, unul dintre cei doi reprezentanți ai Frăției, își ține
			gâtul cald iarna aceasta purtând o eșarfă verde-neagră de lână cu
			plusulețul Frăției și literele „FSFE”. Aceia din cititorii noștri
			care pot să tricoteze, pot să-și facă singuri o eșarfă similară
			urmând 
			<a href="http://tjadens.blogspot.co.uk/2014/01/knitting-pattern-make-your-own-fsfe.html">
			instrucțiunile puse la dispoziție de prietena lui</a>
			(aveți grijă că această legătură duce la un jurnal găzduit de Blogspot;
			este recomandat să vă luați precauțiile necesare (ca de exemplu, să 
			folosiți o extensie de blocat JavaScript)). Restul cititorilor noștri
			pot ori să învețe să tricoteze, ori să roage pe cineva să le tricoteze
			această eșarfă.
		</li>
	</ul>

	<h2>Dăruind pentru libertate</h2>

	<p>
		Acest buletin de știri a început cu o privire de ansamblu asupra evenimentelor 
		anuale care ne așteaptă în următoarele câteva luni. Astfel de sărbători, deși
		distractive și educative, au nevoie pentru organizare de efortul combinat al 
		voluntarilor și al personalului nostru. Pe lângă faptul că cer timp din 
		partea personalului nostru, activitățile desfășurate în cadrul sărbătorilor
		au nevoie de fonduri. Mai mult, pe lângă sărbătorile distractive, avem nevoie
		de fonduri ca să ne ținem în viață campaniile noastre continue, să
		promovăm programele libere, să consiliem dezvoltatorii în legătură cu 
		licențierea programelor libere și să educăm firmele din domeniul tehnologiei
		cu privire la programele libere și respectarea licențelor. Din nefericire,
		încă nu ne-am asigurat bugetul pentru 2014. Cititorii noștri care se gândesc
		să ne sprijine activitatea pot ori 
		<a href="/donate/onetime-donation.html">să facă o donație unică</a>, ori
		<a href="/fellowship/join.html">să se alăture Frăției</a>. Le mulțumim
		tuturor donatorilor și confraților noștri existenți!
	</p>

	<p>
		Un an nou liber!<br />
		<a href="/about/ojasild/ojasild.html">Heiki Ojasild</a> -
		<a href="http://www.fsfe.org">FSFE</a>
	</p>
	
	<p>
		-- <br />
		<a href="/index.html">Fundația pentru Programe Libere Europa</a><br />
		<a href="/news/news.rss">Știri ale FSFE</a><br />
		<a href="/events/events.rss">Evenimente viitoare ale FSFE</a><br />
		<a href="http://planet.fsfe.org/en/rss20.xml">Agregarea jurnalelor Frăției</a><br />
		<a href="/contact/community.html">Discuții despre programe libere</a>
	</p>
</body>

<tags>
	<tag>newsletter</tag>
	<tag>Repentinus</tag>
	<tag>Ceata</tag>
</tags>

<translator>
	Tiberiu C. Turbureanu (<a href="http://ceata.org">Fundația Ceata</a>)
</translator>

</html>
