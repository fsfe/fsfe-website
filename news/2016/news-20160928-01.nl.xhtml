<?xml version="1.0" encoding="UTF-8"?>

<html newsdate="2016-09-28">

  <head>
    <title>Auteursrechtvoorstel EU versterkt DRM</title>
  </head>
  <body>
  
  <h1>Auteursrechtvoorstel EU versterkt DRM</h1>

<p newsteaser="yes">Op 14 september publiceerde de Europese Commissie (EC)  
haar langverwachte <a href="https://ec.europa.eu/digital-single-market/en/news/proposal-directive-european-parliament-and-council-copyright-digital-single-market">voorstel voor een richtlijn over auteursrecht in de digitale 
interne markt</a>. We verwelkomen het voorstel om een verplichte uitzondering te 
introduceren voor tekst- en data-exploitatie ('text 
and data mining' (TDM)) op het gebied van wetenschappelijk onderzoek. 
Desalniettemin zijn we bezorgd over de toevoeging van de verreikende clausule met 
'technologische veiligheidsmaatregelen' die wordt toegekend aan rechthebbenden 
om de nieuw vastgestelde beperking te beperken.</p>

<p>Het voorstel kent een verplichte uitzondering toe aan onderzoeksinstellingen 
om TDM uit te voeren op werken waar auteursrecht op rust en waartoe zij 
rechtmatig toegang hebben. De uitzondering is alleen van toepassing op 
onderzoeksorganisaties, waarmee dus haar bereik is beperkt en alle anderen met 
een rechtmatige toegang tot auteursrechtelijk beschermde werken worden uitgesloten.
</p>

<p>Volgens het bijgevoegde Impact Assessment is het mogelijk dat de TDM-uitzondering 
leidt tot een groot aantal downloads van de werken. Daarom is het de rechthebbenden 
toegestaan om 'noodzakelijke' technische maatregelen te nemen in de naam van 
'veiligheid en integriteit' van hun netwerken en databases.</p>

<p>Zo'n eis, zoals voorgesteld door de EC in de huidige tekst, geeft rechthebbenden 
een vergaand recht om de daadwerkelijke uitvoering van de nieuwe uitzondering 
te beperken. Het staat rechthebbenden vrij om welke maatregel dan ook te nemen 
die zij 'noodzakelijk' achten om hun rechten onder de TDM-uitzondering te beschermen 
en om het formaat en de modaliteiten van zulke technische maatregelen te kiezen.</p>

<p>Deze maatregel zal leiden tot een bredere implementatie van  
<a href="https://fsfe.org/activities/drm/index.en.html">'digitaal beperkingen 
beheer'</a> (DRM) technologieën. Deze technologieën worden al uitgebreid gebruikt 
om arbitrair het rechtmatige gebruik van toegankelijke werken te beperken onder 
de nieuwe TDM-uitzondering. Deze referentie naar 'noodzakelijke technische 
veiligheidsmaatregelen' is extreem en kan de verplichte TDM-uitzondering 
nutteloos maken. Het is van belang om te herhalen dat de uitzondering al sterk 
beperkt is tot onderzoeksorganisaties met een publiek belang.</p>

<p>Andere redenen om het gebruik van DRM-technologieën in de uitzondering te 
verbieden zijn:</p>

<ul>
<li><strong>DRM leidt tot het vastzitten aan een verkoper.</strong> 
Omdat onderzoekers specifieke compatibele software nodig zullen hebben om in 
staat te zijn om toegang te verkrijgen tot het werk zullen zij om twijfelachtige 
redenen vastzitten aan een bepaalde verkoper of leverancier. Deze technologische 
voorzorgsmaatregelen zullen onderzoekers er waarschijnlijk 
van weerhouden om gebruik te maken van hun recht van het 
gebruik van eigen gereedschap om data los 
te krijgen, dat zij onder de uitzondering hebben. Dit kan leiden tot een daadwerkelijk monopolie van een handvol bedrijven die 
deze technologieën leveren.</li> 
<li><strong>DRM sluit Vrije Softwaregebruikers uit.</strong>Om te kunnen werken 
is DRM altijd afhankelijk van propriëtaire onderdelen. Het is per definitie niet 
mogelijk om deze componenten te implementeren in Vrije Software. Het recht van 
Vrije Softwaregebruikers om onder de uitzondering toegang te krijgen tot hulpbronnen 
zal worden geschonden.</li>
<li><strong>DRM-technologieën vergroten de kosten van onderzoek en educatie.</strong> 
Het verkrijgen van toegang tot DRM-beschermde hulpbronnen vereist over het 
algemeen de aanschaf van specifieke propriëtaire software. Zulke technologie is 
duur en het is belangrijk om te vragen hoeveel het gebruik van deze technologieën 
onderzoeks- en educatieve instellingen in heel Europa zou kosten. Verder kan 
deze software in veel gevallen niet worden gedeeld, zodat voor ieder onderzoekswerkstation 
een aparte kopie of licentie voor de software zou moeten worden gekocht.</li> 
<li><strong>DRM beperkt kunstmatig het delen tussen collega's.</strong> 
Een kenmerkende functionaliteit van DRM is het maximaliseren van het aantal 
kopieën dat u kunt maken van documenten en data. Dit dwingt verscheidene
onderzoekers om verschillende keren toegang te verkrijgen tot data en documenten 
en deze te downloaden, zelfs als ze deel uitmaken van hetzelfde team. Dit is 
verspilling van tijd en hulpbronnen. Omdat DRM ook het aantal downloads beperkt, 
zouden teams afgesneden kunnen worden van hulpbronnen waartoe zij onder de 
uitzondering een legitiem recht op toegang hebben.</li>
</ul>

<p>We vragen aan het Europees Parlement en aan de EU-lidstaten om expliciet 
het gebruik van schadelijke DRM-praktijken en de EU-auteursrechtherziening te 
verbieden, vooral ten aanzien van al sterk beperkte uitzonderingen.
</p>


</body>
<tags>
  <tag>front-page</tag>
  <tag content="auteursrecht">Copyright</tag>
  <tag content="DRM">DRM</tag>
  <tag content="digitale interne markt">DigitalSingleMarket</tag>
</tags>
<translator>André Ockers</translator>
</html>
