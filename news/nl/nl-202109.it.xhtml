<?xml version="1.0" encoding="utf-8"?>
<html newsdate="2031-09-13" type="newsletter">
  <version>1</version>

  <head>
    <title>Trasparenza per l'App CovPass nell'UE +++ L'Olanda ottiene la Libertà del Router</title>
  </head>
   <body microformats="h-entry">


<h1 id="demand-for-transparent-covpass-apps-in-eu-dutch-gain-router-freedom-70-80-">Trasparenza per l'App CovPass nell'UE +++ L'Olanda ottiene la Libertà del Router</h1>

  <p>
    Nella nostra newsletter di agosto-settembre, festeggiamo
    il diritto di usare il proprio router in Olanda.
    Spieghiamo come mai ogni App che si occupa di affrontare la diffusione del Covid-19 deve essere Software Libero.
    Condividiamo le notizie della nostra vivace comunità,
    raccontando ciò che è accaduto nell'estate e ciò che ci aspetta in futuro.
  </p>

<h2 id="covpass-apps-should-be-available-to-all-thus-they-should-be-free-software">Le App di CovPass dovrebbero essere disponibili per tutti, pertanto dovrebbero essere Software Libero</h2>

  <p>
    Le App necessarie a tutti dovrebbero essere disponibili per chiunque,
    senza la necessità di installare store proprietari aggiuntivi.
    Questo non è stato il caso dell'App tedesca CovPass, che fornisce il
    certificato digitale dell'UE per la vaccinazione contro il COVID su
    smartphone. A causa delle dipendenze da componenti proprietarie, era disponibile solamente sugli App store di Apple, Huawai e
    Google. Tale pratica esclude coloro che evitano consapevolmente
    il software proprietario e scelgono di usare il Software Libero.
    Per loro, l'App semplicemente non era disponibile.
  </p>

  <figure>
    <img alt="Il palazzo del Reichstag con la scritta 'Dai una chance al Software Libero' proiettata in primo piano" src="https://pics.fsfe.org/uploads/big/5addbc152e4501f8867424798cc918ad.jpg"/>
  </figure>

  <p>
    Un gruppo di esperti ha salvato la situazione, pertanto vogliamo ringraziare <a href="https://github.com/jugendhacker">@jugendhacker</a>, <a href="https://github.com/mythsunwind">@mythsunwind</a>, <a href="https://github.com/rugk">@rugk</a>, <a href="https://github.com/tzugen">@tzugen</a>,
    Felix C. Stegerman e Marcus Hoffmann. Questo gruppo ha lavorato per settimane sviluppando l'App
    CovPass per F-droid, ed ha inoltre rimosso le librerie
    proprietarie di Google che non erano necessarie per il funzionamento
    dell'App.
  </p>

  <p>
    Questo lavoro aggiuntivo avrebbe potuto essere evitato se gli sviluppatori di
    CovPass – pagati con fondi pubblici – non avessero incluso tali
    librerie proprietarie non necessarie fin dall'inizio. A peggiorare la situazione la
    società che ha sviluppato CovPass non è stata collaborativa nei confronti degli
    sviluppatori esterni, il che ha reso più difficile per i volontari realizzare i miglioramenti.
    Per questo motivo, tali miglioramenti che avrebbero potuto richiedere poco sforzo
    da parte degli sviluppatori originali si sono rivelati un compito difficile
    per esperti di terze parti. Questo è un tipico problema che può essere evitato rilasciando come Software Libero
    qualsiasi programma il cui sviluppo sia stato finanziato pubblicamente.
  </p>

  <p>
    Lo stesso processo è avvenuto l'anno scorso con l'App per il tracciamento Covid:
    un gruppo di esperti si è volontariamente <a href="news/2020/news-20201208-01.it.html">
    preso la responsabilità</a> di compiti che avrebbero dovuto essere di governi e
    di amministrazioni per rendere le App relative al Coronavirus disponibili a tutti. Nel caso
    delle App legate al Covid,  <a href="news/2021/news-20210830-01.it.html">gli enti pubblici</a>  hanno fallito in Germania. «Esortiamo il governo ad adattare rapidamente le sue pratiche e ad
    assicurarsi che tutti possano utilizzare tali App senza alcuna
    restrizione fin dall'inizio» afferma Matthias Kirschner, Presidente
    della FSFE. Un esempio positivo lo si può invece trovare in Svizzera, dove
    l'App ufficiale per i certificati relativi al Covid è stata aggiunta a F-droid
    dall'Ufficio federale dell'informatica e delle
    telecomunicazioni (UFIT).

  </p>

<h2 id="advocating-pays-off-dutch-internet-users-gain-router-freedom">Fare promozione porta a risultati: gli utenti Internet olandesi ottengono la Libertà del Router</h2>

  <p>
    La Libertà del Router è ora una realtà nei Paesi Bassi.
    Tutti i provider di servizi Internet (ISP) devono <a href="news/2021/news-20210805-01.it.html">  consentire
    agli utenti </a> la possibilità di scegliere e utilizzare i propri router
    e modem entro 6 mesi. Inoltre, è stato assicurato che i consumatori
    che hanno installato un router alternativo potranno comunque godere
    del supporto tecnico degli ISP. La decisione dell'Autorità olandese
    per i consumatori e i mercati (Dutch Authority for Consumers and Markets - ACM) rappresenta una vittoria per
    i consumatori nei Paesi Bassi e una vittoria per la neutralità della rete in Europa.
  </p>

  <figure>
    <img alt="Un campo di tulipani con pale eoliche sullo sfondo" src="https://pics.fsfe.org/uploads/medium/b04f1fbb9f8803fa63fe2e839104c4ad.jpg"/>
  </figure>

  <p>
    Le nuove regole sono state approvate dopo uno sforzo persistente
    della FSFE per portare l'attenzione sull'importanza della Libertà del Router.
    La FSFE ha contattato il BEREC sollevando la richiesta di Libertà del Router per
    la prima volta tre anni fa, nel 2018, con il risultato di stabilire la
    Libertà del Router come decisione standard per i paesi europei.
    Nel 2019, la FSFE ha contattato anche l'agenzia nazionale olandese,
    per un'indagine sulla situazione nel paese. Da allora,  <a href="https://wiki.fsfe.org/LocalGroups/BNL">
    il gruppo locale olandese della FSFE </a> ha portato avanti
    la questione organizzando seminari, parlando con gli enti interessati,
    andando agli eventi, sollevando il problema sui social media e aiutando
    con l'elaborazione di documenti tecnici e legali.
  </p>

  <p>
    Ora è il momento di festeggiare. La decisione dell'autorità olandese
    per i consumatori e i mercati è una grande vittoria per tutti gli utenti dei Paesi Bassi!
  </p>

  <p>
    Vuoi saperne di più sullo stato della Libertà del Router nel tuo paese?
    Controlla la nostra <a href="https://umap.openstreetmap.fr/en/map/router-freedom-tracker_581123#4/53.12/18.37">mappa di monitoraggio!</a>
    Puoi contribuire al nostro lavoro partecipando <a href="https://survey.fsfe.org/index.php/628449?lang=en">al nostro sondaggio </a>
    per aiutarci a monitorare la Libertà del Router nel tuo paese.
  </p>

<h2 id="upcoming-events-">Prossimi eventi:</h2>

  <p>
    Mercoledì 15 settembre alle 20:00 CEST (Ora Legale Dell'europa Centrale), la <a href="https://wiki.fsfe.org/LocalGroups/BNL">squadra olandese della FSFE</a> terrà la sua riunione mensile.
    Il team olandese accoglie sempre nuovi Membri.
    Se desideri partecipare alla riunione,
    sei pregato di contattare il Coordinatore FSFE dei Paesi Bassi, Niko Rikken.
  </p>

  <p>
    Nell'incontro mensile di settembre,
    il <a href="https://wiki.fsfe.org/Teams/Women">gruppo donne FSFE </a> discuterà gli aspetti di genere
    nell'apprendimento della programmazione.
    Vari articoli scientifici di ricerca saranno brevemente presentati e discussi. Nuove persone che si identificano come femmine sono le benvenute.
    La data deve ancora essere fissata, quindi se siete interessate al Software Libero,
    iscrivetevi alla <a href="https://lists.fsfe.org/mailman/listinfo/fsfe-women">nostra mailing list</a> e venite a conoscerci.

  </p>

<h2 id="what-we-have-done-">Cosa abbiamo fatto:</h2>

<ul>
  <li>
	  <p>
      Il 30 luglio, Max Mehl, responsabile del programma della FSFE, <a href="https://www.thelocal.de/20210730/germany-knew-its-disaster-warning-system-wasnt-good-enough-why-wasnt-it-improved-2/">
      ha rilasciato un'intervista</a> a thelocal.de sul sistema
       di allarme disastri della Germania. L'argomento è emerso dopo le inondazioni in Germania,
       ma le debolezze del sistema di allarme erano già un problema noto.
       Max sostiene che un avviso inviato tramite trasmissione cellulare
       sia preferibile all'uso di App, perché tramite messaggio si può raggiungere chiunque abbia un telefono
       e indirizzare posizioni specifiche. È disponibile una
       <a href="https://www.newsday24.com/norway/germany-knew-its-disaster-warning-system-wasnt-good-enough-why-wasnt-it-improved/">ristampa</a>
        dell'articolo accessibile al pubblico.

	   </p>
  </li>
  <li>
	  <p>
		  Il 17 agosto il <a href="https://wiki.fsfe.org/Teams/Women">gruppo donne FSFE </a>
      si è incontrato e Loria ha presentato come creare
      le mappe in un mondo workadventu.re 2D.
      </p>
  </li>
  <li>
	  <p>
      Il 18 agosto, il team olandese della FSFE si è riunito per <a href="https://wiki.fsfe.org/Events/Netherlands/2021-08-18">discutere</a>
      la fine dell'autenticazione SMS per DigiD, gli sforzi per introdurre
      il Software Libero nelle scuole e altri sviluppi tecnologici.
	  </p>
  </li>
   <li>
	   <p>
       Il 22 agosto, Alexander Sander, consulente delle politiche per la FSFE,
       ha presentato gli ultimi sviluppi nella digitalizzazione delle amministrazioni
       e una proposta per il periodo che seguirà le elezioni federali in Germania a
       <a href="https://programm.froscon.de/2021/events/2652.html">FrOSCon</a>.
	  </p>
   </li>
</ul>

  <figure>
    <img src="https://pics.fsfe.org/uploads/big/97a8b98392a834be97ada441bad53b9b.png"/>
    <figcaption>Banchetto informativo della FSFE al Veganmania, Vienna 2021</figcaption>
  </figure>

  <ul>
    <li>
      Durante l'ultimo fine settimana di agosto, la FSFE Austria ha partecipato al festival annuale Veganmania.
      Accanto alla musica dal vivo, al cibo di strada e ai workshop fai-da-te (DIY),
      il team di volontari viennesi della FSFE ha organizzato
      uno <a href="https://www.veganmania.at/2021/insel.htm">stand</a> per spiegare le basi del Software Libero ai visitatori.
      Il festival Veganmania è stato visitato da migliaia di persone di diverse culture.
       I volontari hanno notato un aumento del numero di persone tecnicamente consapevoli rispetto agli anni precedenti.
       Inoltre, i nuovi arrivati nel campo del Software Libero si sono mostrati interessati
       a leggere le nostre guide con i suggerimenti tecnici per aumentare
       la sicurezza del loro computer. Le istruzioni su servizi di
       base come la crittografia delle e-mail e la gestione di password
       hanno attirato molta attenzione. Se ti interessa saperne di più,
        puoi leggere il <a href="https://blogs.fsfe.org/franz.gratzer/2021/08/31/fsfe-information-stall-on-veganmania-2021/">resoconto</a>
        del gruppo di sostenitori della FSFE a Vienna.
	</li>
 </ul>

<h2 id="get-active-for-the-federal-election-in-germany">Attiviamoci per le elezioni politiche in Germania</h2>

  <p>
    Il 26 settembre sarà eletto in Germania un nuovo Bundestag (parlamento).
    Siamo impegnati sul tema delle elezioni e vogliamo garantire
     con le nostre attività che la politica "Denaro pubblico? Codice pubblico!"
     svolga un ruolo importante durante il prossimo governo.
     Pertanto vogliamo assicurarci che le nostre richieste della campagna "Denaro pubblico? Codice pubblico!"
     siano incluse nell'accordo di coalizione
     del prossimo governo tedesco. Per raggiungere questo obiettivo abbiamo bisogno
     del vostro aiuto e supporto. Puoi scoprire come aiutarci con le <a href="https://wiki.fsfe.org/Activities/Bundestagswahl_DE">attività dedicate</a> al raggiungimento di questo obiettivo [in tedesco].
  </p>

<h2 id="contribute-to-our-newsletter">Contribuisci alla nostra newsletter</h2>

 <p>
   Se vuoi condividere qualche pensiero,
   immagine, o notizia, inviacele.
    Come sempre, l'indirizzo è newsletter@fsfe.org.
    Ci aspettiamo di ricevere tue notizie!
    Se vuoi anche sostenere noi e il nostro lavoro,
    unisciti alla nostra comunità e sostienici con <a href="https://my.fsfe.org/donate?referrer=newsletter">una donazione o un contributo mensile.</a>
    Un grazie alla nostra comunità e a tutti i volontari,
    i sostenitori e i donatori che rendono possibile il nostro lavoro.
    E grazie ai nostri traduttori, che ti permettono di leggere questa newsletter nella tua lingua.
  </p>

  <p>Un saluto da chi ti scrive, Fani Partsafyllidou</p>



<hr/>

  <p>
    Il maggiore impatto finanziario che la FSFE sta affrontando
    in questi tempi di distanza sociale è la cancellazione delle conferenze di Software Libero,
     inclusi i propri eventi. Per mantenere solido e vivo il movimento della libertà del software,
      considera di <a href="https://my.fsfe.org/donate?referrer=newsletter">donare parte di ciò che avresti speso per le conferenze alle organizzazioni del Software Libero,
      inclusa la FSFE</a>.

  </p>

<hr/>

  </body>
  <sidebar promo="about-fsfe" />
  <date>
    <original content="2021-09-09" />
  </date>
  <followup>donate</followup>
  <tags>
      <tag key="front-page"/>
      <tag key="newsletter">Newsletter</tag>
  </tags>
  <discussion href="https://community.fsfe.org/t/733"/>
   <image url="https://pics.fsfe.org/uploads/big/97a8b98392a834be97ada441bad53b9b.png"/>
</html>
