<?xml version="1.0" encoding="UTF-8"?>
<html newsdate="2021-06-09">
<version>1</version>

<head>
  <title>REUSE Booster aiuta progetti di Software Libero con le licenze e il copyright</title>
</head>

<body>

<h1>REUSE Booster aiuta progetti di Software Libero con le licenze e il copyright</h1>

<p>
  REUSE è un insieme di prassi ottimali per rendere molto semplice applicare le licenze di Software Libero. Aiuta gli sviluppatori a dichiarare il proprio copyright e le condizioni di riutilizzo del codice, e fornisce manuali e strumenti semplici per fare il tutto. Con REUSE Booster, iniziamo a dare un supporto diretto ai progetti di Software Libero.
</p>

<p>Fin dalla sua nascita, lo scopo di <a href="https://reuse.software">REUSE</a>, un'iniziativa condotta dalla
  Free Software Foundation Europe (FSFE), è stato quello di rendere la dichiarazione delle licenze e del copyright drasticamente più semplice per gli sviluppatori, specialmente per coloro che non hanno assistenza o competenze legali. Possiamo affermare che questo obiettivo è già stato raggiunto.</p>

<p>REUSE offre la possibilità di contrassegnare tutti i file di un progetto con le rispettive licenze e i rispettivi copyright in una modalità standard. Per gli sviluppatori, creare Software Libero e comunicare le proprie condizioni per il riutilizzo del codice sono ora più semplici che mai. REUSE offre un tutorial e delle FAQ e lo strumento REUSE
  helper e delle API per automatizzare i processi che prima erano manuali. Stiamo lavorando costantemente per migliorare tutti questi strumenti. Ma non ci fermeremo qui.
</p>


<h2>Presentazione di REUSE Booster</h2>

<p>Con REUSE Booster, facciamo un altro passo in avanti. Invitiamo i progetti di Software Libero a <a href="https://reuse.software/booster">registrarsi per ottenere aiuto</a> dagli esperti legali della FSFE. Come il nome suggerisce, viene potenziato il processo di adozione delle prassi migliori e anche la comprensione generale delle licenze e del copyright.
</p>

<figure class="no-border">
  <img
      src="https://pics.fsfe.org/uploads/medium/0027eafb7bb2fdb1ec479675c1070ae2.png"
      alt="Logo di REUSE Booster" />
</figure>

<p>I progetti che verranno accettati parteciperanno ad un workshop iniziale nel quale il processo e le domande tipiche verranno chiariti. Successivamente ciascun progetto riceverà una valutazione individuale per rivelare i potenziali ostacoli nel proprio percorso per la piena conformità a REUSE. Se dovessero sorgere problemi inattesi, ci sarà un contatto diretto con le persone che possono fornire consulenza. Non da ultimo, condivideremo suggerimenti pratici su come mantenere stabile lo stato delle licenze.</p>

<p>La FSFE fornisce già un supporto simile per tutti i progetti di <a href="/activities/ngi/">Nuova Generazione Internet Zero (NGI0)</a>. Come partner del consorzio, aiutiamo gli sviluppatori a risolvere incertezze sulle licenze e sul copyright per evitare insidie legali.
  Inoltre molti di questi progetti adottano le prassi ottimali di REUSE per velocizzare la propria conformità. Ci basiamo ora su questa pratica esperienza e permettiamo ad altri progetti di beneficiarne. Questo è reso possibile dagli <a href="https://reuse.software/supporters/">sponsor REUSE</a> come Siemens e il sostegno individuale di volontari e <a href="https://my.fsfe.org/support">sostenitori</a> della FSFE.
</p>

<p>Se il tuo progetto di Software Libero è interessato ad avere supporto per diventare conforme a REUSE, <a href="https://reuse.software/booster">registrati</a>
  prima dell'8 luglio 2021. Spargi anche la voce e informa altri sviluppatori di questa opportunità.
</p>

</body>

<tags>
  <tag key="front-page"/>
  <tag key="reuse">REUSE</tag>
  <tag key="licensing">Licenze</tag>
  <tag key="copyright">Copyright</tag>
  <tag key="ngi">Nuova Generazione Internet</tag>
</tags>


<discussion href="https://community.fsfe.org/t/698"/>
<image url="https://pics.fsfe.org/uploads/medium/c72b70a63e83c1ddbe5c1a53220a45ae.jpg"/>

</html>
