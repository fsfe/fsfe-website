<?xml version="1.0" encoding="UTF-8" ?>

<html newsdate="2018-08-04" type="newsletter">
<head>
  <title>FSFE Ενημερωτικό δελτίο - Αύγουστος 2013</title>
</head>
<body>

<h1>FSFE Ενημερωτικό δελτίο - Αύγουστος 2013</h1>

<h2>Εταιρίες ιδιοκτησιακού λογισμικού ζητούν από την Ευρωπαϊκή Επιτροπή 
να περιορίσει τα επιχειρηματικά μοντέλα</h2>

<p>Επειδή το Android είναι Ελεύθερο Λογισμικό και δωρεάν, ο ανταγωνισμός από το
μη-ελεύθερο λογισμικό δεν μπορεί να τα βάλει μαζί του και, άρα, η αγορά 
διαθέτει λιγότερες εναλλακτικές, συνεπώς ο καταναλωτής υποφέρει από έλλειψη 
ανταγωνισμού. Σε συμπυκνωμένη μορφή, αυτά είναι τα επιχειρήματα της λεγόμενης 
συμμαχίας "Fair Search" (Δίκαιης Αναζήτησης). Ουσιαστικά, ζητούν από την 
Ευρωπαϊκη Επιτροπή να ευνοήσει ένα περιοριστικό επιχειρηματικό μοντέλο 
εις βάρος ενός φιλελεύθερου, πράγμα που είναι ακριβώς το αντίθετο από εκείνο 
που οι ρυθμιστικές Αρχές του ανταγωνισμού θα έπρεπε να πράττουν, για να 
πετύχουν μία δίκαιη αγορά.</p>

<p>Το να ζητάς από την Ευρωπαϊκή Επιτροπή να ακρωτηριάσει το Ελεύθερο Λογισμικό
για να επιτραπεί στους προμηθευτές ιδιοκτησιακού λογισμικού να πωλούν 
τα κλειδωμένα τους συστήματα, είναι παράλογο. Κατά συνέπεια, το
<a href="/news/2013/news-20130729-01.html">FSFE έγραψε μια επιστολή προς τις
  αρμόδιες Αρχές ανταγωνισμού της Ευρωπαϊκής Επιτροπής για να αντικρούσει 
αυτές τις αιτιάσεις</a>, και
για να καταστήσει σαφές ότι το Ελεύθερο Λογισμικό είναι κρίσιμης σημασίας 
για μια ανταγωνιστική αγορά πληροφορικής. Στην επιστολή μας ζητάμε από την 
Ευρωπαϊκή Επιτροπή να απορρίψει τις αβάσιμες αιτιάσεις της συμμαχίας
"FairSearch" περί επιθετικής τιμολόγησης, και να μην τους συμπεριλάβει
στα οποιαδήποτε μέτρα αποφασίσει να λάβει. Για περισσότερες πληροφορίες: 
ο νομικός μας σύμβουλος 
<a href="http://piana.eu/android">Carlo Piana έγραψε ένα βασικό άρθρο για την 
υπόθεση αυτή</a>.</p>

<h2>Λογισμικό για εκλογές: ο πηγαίος κώδικας είναι διαθέσιμος αλλά δεν είναι 
Ελεύθερο Λογισμικό</h2>

<p>Η Εσθονία χρησιμοποιεί, από το 2005, μία μέθοδο διαδικτυακής ψηφοφορίας 
για τις γενικές εκλογές. Οι τοπικοί ακτιβιστές κατάφεραν πρόσφατα να πείσουν 
τη NEC να παραχωρήσει τον πηγαίο κώδικα για ένα τμήμα του λογισμικού, που είναι
υπό μια μη-ελεύθερη άδεια, αλλά αυτή η άδεια δεν επιτρέπει τη διανομή παράγωγων
έργων ή την εμπορική χρήση και, συνεπώς, είναι μη-ελεύθερη. Εκτός αυτού, 
«[σ]ημαντικά συστατικά του συστήματος παραμένουν παντελώς άγνωστα στο ευρύ
κοινό. Ένα από αυτά τα συστατικά είναι η εφαρμογή ψηφοφορίας από την πλευρά 
του πελάτη, η οποία πρέπει να φορτώνεται και να εκτελείται στον υπολογιστή 
του ψηφοφόρου,» είπε ο Heiki Ojasild, Αντιπρόσωπος των Μελών στην Γενική 
Συνέλευση του FSFE στο <a
  href="/news/2013/news-20130730-01.html">δελτίο τύπου</a> που συνόδευε
την <a href="/ee/i-voting/2013-07-26_Open_Letter_to_NEC.html">ανοικτή μας 
επιστολή προς την Εθνική Εκλογική Επιτροπή της Εσθονίας (NEC) αναφορικά με το 
διαδικτυακό σύστημα ψηφοφορίας της χώρας</a>.</p>

<p>Παρομοίως και στη Νορβηγία: Ο Paul Boddie αναφέρει για την <a
  href="https://blogs.fsfe.org/pboddie/?p=291">Νορβηγική ψηφοφορία και την
  αυταπάτη του λογισμικού «Ανοικτού Κώδικα»</a>, όπου το δημοσιευμένο λογισμικό
καλύπτει μόνο «δοκιμές, επιθεώρηση ή αξιολόγηση του κώδικα», περιορίζει τους 
εμπορικούς σκοπούς, και για πολλά πράγματα χρειάζεσαι μια «έγγραφη έγκριση» 
από τους προμηθευτές.</p>

<h2>Οι διαρροές της NSA δίνουν κίνητρο σε ακτιβιστές του Ελεύθερου Λογισμικού</h2>

<p>Για σχεδόν είκοσι χρόνια τα Ιδρύματα Ελεύθερου Λογισμικού εργάζονται 
για μια κοινωνία όπου η ισχύς επί της τεχνολογίας θα είναι (TODO: ισότιμα) 
κατανεμημένη. Εργαζόμαστε για έναν κόσμο στον οποίο κανείς δεν θα μπορεί να 
εμποδίσει τους άλλους να μάθουν πώς λειτουργούν οι υπολογιστές. Έναν κόσμο 
στον οποίο οι προγραμματιστές θα μπορούν να δουλεύουν ο ένας με τον άλλον, 
αντί να είναι ο ένας εναντίον του άλλου. Κανείς δεν πρέπει να εξαναγκάζεται 
να χρησιμοποιεί ένα συγκεκριμένο είδος λογισμικού χωρίς να μπορεί να το 
προσαρμόσει στις ανάγκες του, αντί να προσαρμόζεται ο ίδιος στο λογισμικό. 
Ο καθένας πρέπει να μπορεί να ασκεί έλεγχο στο λογισμικό, να καταλαβαίνει τι
ακριβώς κάνει ένα πρόγραμμα και τι συμβαίνει στα δεδομένα του.</p>

<p>Το κίνημα Ελεύθερου Λογισμικού έγραψε πολύ λογισμικό που σέβεται την
ιδιωτικότητά σας, περιλαμβανομένου του λογισμικού κρυπτογράφησης και ανώνυμης
χρήσης. Το FSFE πιέζει για Ανοιχτά Πρότυπα έτσι ώστε να εμποδίσει τα μονοπώλια,
δίνοντας τη δυνατότητα σε διαφορετικά προγράμματα να λειτουργούν μεταξύ τους. 
Προωθούμε τα αποκεντρωμένα συστήματα, για να μην υπάρχει ένα μεμονωμένο σημείο
στην υποδομή μας που να έχει πάρα πολλή δύναμη και τα οποία σας δίνουν τη
δυνατότητα να αποθηκεύετε τα δεδομένα σε ένα περιβάλλον εμπιστοσύνης.</p>

<p>Φαίνεται ότι οι διαρροές της NSA τις τελευταίες δύο εβδομάδες ενίσχυσαν 
την αποφασιστικότητα της κοινότηταςτου Ελεύθερου Λογισμικού να συνεχίσει 
να μάχεται για τις ελευθερίες μας σε μια ψηφιακή κοινωνία.
Όλο και περισσότεροι άνθρωποι ακούν τους προγραμματιστές και τους ακτιβιστές 
Ελεύθερου Λογισμικού, περισσότεροι ζητούν λύσεις Ελεύθερου Λογισμικού, 
περισσότεροι χρησιμοποιούν Ελεύθερο Λογισμικό για την προστασία του ιδιωτικού 
τους απορρήτου, και περισσότεροι εκτιμούν τη δουλειά των προγραμματιστών 
Ελεύθερου Λογσιμικού. Π.χ. 
<a href="https://lwn.net/Articles/559124">Η Eva Galperin από το EFF είπε στην 
παρέμβασή της στο KDE conference akademy</a>: «Βοήθησέ μας Ελεύθερο Λογισμικό,
είσαι η τελευταία και η μόνη μας ελπίδα». Ζήτησε από τους προγραμματιστές 
Ελεύθερου Λογισμικού να φτιάξουν νέα προϊόντα, και να «μας σώσουν»! Και, 
όπως θα δείτε πιο κάτω, το κίνημα του Ελεύθερου Λογισμικού θα συνεχίσει 
να κάνει ακριβώς αυτό.</p>

<h2>Κάτι εντελώς διαφορετικό</h2>

<ul>

  <li>Το ιδιωτικό απόρρητο είναι ένα βασικό ανθρώπινο δικαίωμα, και είναι 
  κεντρικό για τη διατήρηση δημοκρατικών κοινωνιών. Το FSFE ενώθηκε 
  με περισσότερες από 100 άλλες οργανώσεις <a
  href="https://necessaryandproportionate.org/">ζητώντας από τα κράτη 
  να σέβονται τα ανθρώπινα δικαιώματα, και να θέσουν τους μηχανισμούς τους 
  επιτήρησης υπό δημοκρατικό έλεγχο.</a> Έχοντας ωριμάσει πάνω από ένα χρόνο, 
  τα αιτήματα είναι τώρα πιο επίκαιρα από ποτέ. Το FSFE υπέγραψε, επίσης, <a
    href="http://www.stopsurveillance.org/?page_id=20">μία Ανοικτή Επιστολή
    για τον τερματισμό της επιτήρησης</a>, που καλεί για τη λήψη δώδεκα 
  πολιτικών βημάτων, περιλαμβανομένης της ανάπτυξης και της προώθησης 
  του Ελεύθερου Λογισμικού για την ψηφιακή αυτοάμυνα.</li>

  <li>Το FSFE <a href="/news/2013/news-20130712-01.html">σχολίασε για τα 
  διαρρεύσαντα έγγραφα</a> που δείχνουν πως η Microsoft συνεργάζεται δραστήρια 
  με την NSA.</li>

  <li>Μαζί με την Ομάδα Ψηφιακών Δικαιωμάτων (Open Rights Group) στείλαμε μία 
  <a href="/activities/os/transparency-letter.html">ανοικτή επιστολή για τη
  διαφάνεια, προς τον Martin Schulz, Πρόεδρο του Ευρωπαϊκού Κοινοβουλίου</a>. 
  Είχε, πρόσφατα, ζητηθεί από τον κ. Schulz να οργανώσει μια μελέτη για τη 
  διαφάνεια μέσα στο Κοινοβούλιο. Στην επιστολή μας προσφέρουμε στον κ. Schulz
  τη βοήθειά μας για αυτή την προσπάθεια και προτείνουμε διάφορα θέματα, 
  π.χ. αν το Κοινοβούλιο θα είχε την υποχρέωση να δημοσιεύσει τον
  πηγαίο κώδικα του λογισμικού που χρησιμοποιεί.</li>

  <li>Τα νέα για το Ελεύθερο Λογισμικό στην εκπαίδευση επιστρέφουν: <a
    href="https://blogs.fsfe.org/guido/2013/07/free-software-in-education-news-aprilmayjune-2013/">Ο Guido
    Arnold συνόψισε τι συνέβη στον εκπαιδετικό τομέα</a> κατά τον Απρίλιο,
  τον Μάϊο, και τον Ιούνιο. Συνόψισε, επίσης, <a
    href="https://blogs.fsfe.org/guido/2013/06/1347/">τα πιο σημαντικά μέρη
    </a> της Συνάντησης Κορυφής στο Παγκόσμιο Συνέδριο της UNESO για την 
   Κοινωνία της Πληροφορίας (WSIS+10).</li>

  <li>Το Ubuntu στοχεύει να συγκεντρώσει $32 εκατομμύρια μέσω του crowdfunding,
  για να δημιουργήσει το Ubuntu Edge, ένα κινητό-υπολογιστή με διπλή εκκίνηση 
  μεταξύ Android και Ubuntu GNU/Linux. 
  <a href="/about/fsfnetwork.html">Ο ομοθυγατρικός μας οργανισμός</a> το
  FSF ρωτά την κρίσιμη ερώτηση: <a
  href="https://www.fsf.org/blogs/community/will-ubuntu-edge-commit-to-using-only-free-software">Θα
  αναλάβει το Ubuntu Edge τη δέσμευση ότι θα χρησιμοποιήσει μόνον Ελεύθερο 
  Λογισμικό;</a>. Ο Paul Boddie, Μέλος και συντηρητής του 
  <a href="http://wiki.fsfe.org">wiki των Μελών</a>, εξέτασε το θέμα αν 
  <a href="https://blogs.fsfe.org/pboddie/?p=366">το Ubuntu Edge κάνει 
  τα πράγματα ακόμη δυσκολότερα για το ανοικτό υλικό (open hardware);</a></li>

  <li>Εκτός αυτού <a
    href="https://www.defectivebydesign.org/new-internationalist-drm-free-label-guide-additions">ο
    ομοθυγατρικός μας οργανισμός αναφέρει ότι η New Internationalist 
    (Σ.Τ.Μ.: Ανεξάρτητος Εκδοτικός οίκος)  υιοθέτησε την ετικέτα DRM-free</a> 
  και πάνω από 50 άλλοι προσετέθησαν στον Οδηγό DRM-free.</li>

 <li>Από τους Δημόσιους οργανισμούς: Μαθητές και δάσκαλοι σε <a
   href="http://joinup.ec.europa.eu/community/osor/news/open-source-tablets-and-pcs-schools-brussels-region">
  160 Λύκεια στην περιοχή των Βρυξελλών άρχισαν να χρησιμοποιούν Ελεύθερο
  Λογισμικό</a> όπως το LibreOffice ή το Mozilla Thunderbird στα PC και στις 
  ταμπλέτες. Το Joinup αναφέρει ότι <a
   href="http://joinup.ec.europa.eu/community/osor/news/extensive-open-source-use-frances-ministry-agriculture">
  Το Γαλλικό Υπουργείο Αγροτικής Ανάπτυξης χρησιμοποιεί εκτεταμένα Ελεύθερο 
  Λογισμικό</a>: Για παράδειγμα, το 2012 δαπάνησε 174,000 € για υποστήριξη του 
  Ελεύθερου Λογισμικού. Και άλλα νέα από την Γαλλία: Η Lucile έγραψε για την <a
   href="https://blogs.fsfe.org/lucile.falg/2013/06/28/zombie-free-software-provision-update/">Zombie
  Free Software provision</a> -- έναν νόμο Ελεύθερου Λογισμικού για την 
  Ανώτατη Εκπαίδευση στη Γαλλία -- και για το πως να προσεγγίζετε 
  τους πολιτικούς.</li>

  <li>Για όσους από εσάς κάνετε ομιλίες σε συνέδρια: Το LWN προσφέρει 
  τώρα ένα βολικό
  <a href="https://lwn.net/Calendar/Monthly/cfp/2013-08/">ημερολόγιο 
  με υπενθυμίσεις και χρονοδιάγραμμα προσκλήσεων για δημοσιεύσεις</a>.</li>

  <li>Από το <a href="http://planet.fsfe.org">planet aggregation</a>: </li>

  <ul>

    <li>Ο τέως Πρόεδρος του FSFE Georg Greve έγραψε μια τετραλογία για την μετά-
    PRISM κοινωνία. <a href="https://blogs.fsfe.org/greve/?p=553">Βάζει
      μαζί όλα όσα έχουν πράγματι αποδειχθεί έως τώρα</a>, <a
      href="https://blogs.fsfe.org/greve/?p=568">τι σημαίνουν αυτά για την
      κοινωνία</a>, <a href="https://blogs.fsfe.org/greve/?p=573">ποιες είναι
      οι επιπτώσεις για τις επιχειρήσεις σε όλον τον κόσμο</a>, και <a
      href="https://blogs.fsfe.org/greve/?p=586">ρίχνει μια ματιά στις
      κυβερνήσεις</a>. Επιχειρηματολογεί ότι οποιαδήποτε κυβέρνηση πρέπει 
      να μπορεί να απαντήσει την εξής ερώτηση: Ποια είναι η πολιτική σας 
      για τις προμήθειες λογισμικού κυριαρχικών δικαιωμάτων και ψηφιακής
      υποδομής; Αν αυτή η ερώτηση δεν μπορεί να απαντηθεί, τότε
      προτείνει πως είναι ώρα να πιάσουμε δουλειά. Και σύντομα.</li>

    <li>Ο Πρόεδρος του FSFE Karsten Gerloff έγραψε <a
      href="https://blogs.fsfe.org/gerloff/2013/07/01/some-things-you-can-do-to-secure-your-communications/">για το
      τι μπορείτε να κάνετε για να διασφαλίσετε τις επικοινωνίες σας</a>, 
    π.χ. συμμετέχοντας στην πολιτική,</li>

     <li>Ο Werner Koch, συγγραφέας του GnuPG και Μέλος της Γ.Σ. του FSFE 
     έγραψε για το <a
     href="http://rem.eifzilla.de/archives/2013/07/16/gpg4win-and-the-feds">
     Gpg4win and the feds</a>, σχολιάζοντας ένα άρθρο CT που αναφέρει το
     GnuPG και υποστηρίζει ότι μόνον μία αυτομεταγλωττιζόμενη έκδοση είναι
     αξιόπιστη.</li>

    <li>και ο Kevin Keijzer <a
      href="https://blogs.fsfe.org/the_unconventional/2013/06/29/more-work-to-maintain-my-privacy/">τεκμηρίωσε
      τον τρόπο με τον οποίο συντηρεί τη δική του ιδιωτικότητα online</a>.</li>

    <li>Ο χομπίστας της ανωνυμοποίησης Jens Lechtenboerger <a
      href="https://blogs.fsfe.org/jens.lechtenboerger/2013/07/19/how-i-select-tor-guard-nodes-under-global-surveillance/">εξηγεί
     πώς επιλέγει τους κόμβους Tor guard υπό καθεστώς καθολικής επιτήρησης</a>,
    και, επίσης, δημοσιεύει κώδικα για το πώς ανέλυσε την κατάσταση.</li>

    <li>Μια πρόταση για μια νέα κρυπτογραφημένη εφαρμογή αποστολής μηνυμάτων 
    για κινητά, η οποία λέγεται Hemlis, έλαβε $125,000 μέσω του crowdfunding. 
    Είναι καλό να βλέπει κανείς νέα και φιλόδοξα έργα λογισμικού να πετυχαίνουν
    υποστήριξη από την κοινότητα, όταν είναι Ελεύθερο Λογισμικό. Ο Sam Tuke 
    ελέγχει αν <a href="https://blogs.fsfe.org/samtuke/?p=564">αυτό συμβαίνει
    πραγματικά με το Hemlis</a>.</li>

    <li>Ο Viktor Horvath <a
    href="https://blogs.fsfe.org/viktor/archives/62">δημοσίευσε το video με την
    ομιλία του στο FOSDEM για το SlapOS</a> μια αποκεντρωμένη πλατφόρμα 
    Ελεύθερου Λογισμικού.</li>

    <li>Η Lucile έγραψε για <a
   href="https://blogs.fsfe.org/lucile.falg/2013/07/19/clear-answers-demanded">
   πολλά παραδείγματα με ενδιαφέρουσες χρήσεις πολιτικών διαφάνειας</a>,
    σχετικές με το Ελεύθερο Λογισμικό, ειδικά για την Γαλλία.</li>

    <li>Θα έπρεπε ένα άτομο να δεσμεύεται από τους όρους χρήσεως και τις 
    συμβάσεις, εκεί όπου αυτό το άτομο στην κυριολεξία πειθαναγκάσθηκε 
    να τα αποδεχθεί; Άλλες ερωτήσεις για τις Τεχνολογίες Πληροφοριών 
    στα Πανεπιστήμια, θέτει ο Paul Boddie στο <a
      href="https://blogs.fsfe.org/pboddie/?p=197">"Φοιτητές: Προσοχή στο
      Ακαδημαϊκό Cloud!"</a></li>

    <li>Νέα από το έργο του Martin Gollowitzer <a
      href="https://blogs.fsfe.org/gollo/2013/07/06/tracking-for-freedom-cycling-with-the-pros/">"Tracking
      for Freedom"</a> : τώρα κάνει ποδήλατο με τους επαγγελματίες.</li>

    <li>Ο Mirko Böhm δίνει την αναφορά του από το ταξίδι του στην <a
      href="http://creative-destruction.me/2013/07/10/kde-akademy-and-qt-contributor-summit-in-bilbao-spain/">Ακαδημία
      και Συνάντηση κορυφής των συντελεστών της Qt</a>. 
    Μαζί με τον Armijn Hemel άρχισε μια διαδικασία <a
      href="http://creative-destruction.me/2013/07/16/qt-project-and-defensive-publications/">
    για να κάνει τη συγγραφή αμυντικών δημοσιεύσεων μια ρουτίνα στη διαδικασία
    έκδοσης της Qt</a>,</li>

    <li>και οι δραστηριότητες Ελεύθερου Λογισμικού στο Μόναχο 
    εντατικοποιήθηκαν. Ο Christof Kalkhoff και η ομάδα Μονάχου, τώρα αγόρασαν 
    ένα περίπτερο για να <a
      href="http://www.softmetz.de/2013/07/16/bericht-vom-treffen-der-muenchner-fsfe-fellows-im-juli/">
      είναι παρόντες σε όλο και περισσότερες δημόσιες εκδηλώσεις (Γερμανικά)</a>.</li>

  </ul>

</ul>

<h2>Δραστηριοποιηθείτε: Βοηθήστε στα πάρτυ Κρυπτογράφησης!</h2>

<p>Τα πάρτυ Κρυπτογράφησης (Crypto parties) γίνονται όλο και πιο δημοφιλή. 
Προσελκύουν ακόμη και χρηματοδότηση από μη-ελεύθερες εταιρίες. Μία εταιρία <a
  href="http://www.spiegel.de/netzwelt/netzpolitik/hacker-lehnen-teletrustt-sponsoring-fuer-cryptopartys-ab-a-912190.html">
  προσέφερε χρήματα στους οργανωτές πάρτυ Κρυπτογράφησης αν αυτοί δεχόντουσαν 
  να αναφέρουν μη-ελεύθερο λογισμικό (Γερμανικά)</a>. 
Πάλι καλά που πολλοί εθελοντές του FSFE ήδη υποστηρίζουν τους διοργανωτές
να βοηθήσουν τους ανθρώπους στην εγκατάσταση λογισμικού κρυπτογράφησης, και να 
εκπαιδεύσουν τους συμμετέχοντες στο Ελεύθερο Λογισμικό.</p>

<p>Στην κοινότητα του Ελεύθερου Λογισμικού, πολλοί από εμάς κατανοούν 
πώς λειτουργεί η κρυπτογράφηση από-άκρη-σε-άκρη. Προς το παρόν, πολλοί 
από τους νεοεισερχόμενους στο Ελεύθερο Λογισμικό θέλουν να την
χρησιμοποιήσουν από μόνοι τους. Αν έχετε λίγο χρόνο, ή για να βοηθήσετε 
μερικούς φίλους, συναδέλφους, ή για να αναζητήσετε τοπικά πάρτυ Κρυπτογράφησης 
και να δείξετε σε άλλους πως να χρησιμοποιούν το GnuPG για την κρυπτογράφηση
των e-mail, το OTR για τις κρυπτογραφημένες συνομιλίες (chats), το TOR για να 
κάνουν ανώνυμη την online συμπεριφορά τους, ή για προγράμματα σαν το Jitsi 
για να κάνουν τις επικοινωνίες τους με κρυπτογραφημένο ήχο και video.</p>

<p>Ευχαριστούμε όλα τα <a href="http://fellowship.fsfe.org/join">Μέλη</a> 
και τους 
<a href="donate/thankgnus.html">δωρητές</a> που καθιστούν εφικτή 
την εργασία μας,<br/>
<a href="/about/kirschner">Matthias Kirschner </a> - 
<a href="http://www.fsfe.org">FSFE</a></p>

<p>-- <br />
<a href="/index.html">Ευρωπαϊκό Ίδρυμα Ελεύθερου Λογισμικού (Free Software Foundation Europe)</a><br />
<a href="/news/news.rss">Νέα του FSFE</a><br />
<a href="/events/events.rss">Επερχόμενες εκδηλώσεις του FSFE</a><br />
<a href="http://planet.fsfe.org/en/rss20.xml">Fellowship Blog Aggregation</a><br />
<a href="/contact/community.html">Συζητήσεις Ελεύθερου Λογισμικού</a> </p>

</body>

<tags>
  <tag>newsletter</tag>
  <tag>Matthias Kirschner</tag>
</tags>


<timestamp>$Date: 2011-06-06 12:32:19 +0200 (Mon, 06 Jun 2011) $ $Author: mk $</timestamp>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
