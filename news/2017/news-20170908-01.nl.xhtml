<?xml version="1.0" encoding="UTF-8"?>
<html newsdate="2017-09-08">

 <head>
    <title>Europese auteursrechtherziening  hindert Vrije Software ontwikkeling</title>
  </head>
  
  <body>
  
  <h1>Europese auteursrechtherziening  hindert Vrije Software ontwikkeling</h1>
  
  <p newsteaser="yes">FSFE en Open Forum Europe zijn gaan samenwerken voor een initiatief om de implicaties van de voorgestelde EU auteursrechtherziening voor het ecosysteem waarop Vrije Software wordt ontwikkeld te laten zien: <a href="https://savecodeshare.eu/">Save Code Share</a>. Als deel van dit initiatief publiceren we vandaag ons witboek waarin de manieren waarop het voorgestelde Artikel 13 de gemeenschappen en de bedrijven rond Vrije Software, zonder daarvan bewust te zijn schade zou kunnen toebrengen.</p>
  
  <p>Vrije Software wordt vaak gebouwd door netwerken van samenwerkende programmeurs die gebruik maken van code hostingdiensten. 
Vrije Software maakt het mogelijk en moedigt het aan dat iedereen kan wijzigen en verbeteren. Daarom wordt de software door iedereen gedeeld onder voorwaarden die het toestaan dat zij kan worden gebruikt, de broncode kan worden bestudeerd, het kan worden gedeeld en aangepast aan de eigen behoeften. Dit wordt vaak gedaan op code hostingplatformen.</p>
  
  <p>Met haar auteursrechtvoorstel heeft de EU besloten om de regels die van toepassing zijn op online dienstverleners te herzien. Vooral platformen waarop content wordt gedeeld vormen het doel. De nieuwe regels die zijn voorgesteld door de EU zullen juridische onduidelijkheid creëren voor ontwikkelaars die gebruik maken van online gereedschappen wanneer zij bijdragen aan Vrije Software-projecten via online platformen waarop code wordt gedeeld. Die voorgestelde verplichtingen voor platformen waarop code wordt gedeeld zullen hun bestaan en in feite online samenwerkende ontwikkeling bedreigen door:</p>
  
  <ul>
        <li>het opleggen van het gebruik van dure filtertechnologieën die mogelijke overtredingen van auteursrecht moeten voorkomen aan platformen waarop code wordt gehost.</li> 

        <li>het opleggen van een toezichtverplichting om iedere gebruiker in de gaten te houden</li>
        </ul>

  <blockquote>"Als gevolg hiervan wordt iedere gebruiker (een individu, bedrijf of publiek lichaam) van een platform waarop code wordt gedeeld behandeld als potentiële auteursrechtovertreder wiens inhoud, inclusief hele pakketbronnen met code, op ieder moment verwijderd of geblokkeerd kunnen worden", zegt Polina Malaja, beleidsanalist en juridisch coördinator bij FSFE.</blockquote>
        
  <p>Na het uitleggen hoe Vrije Software-platformen in de praktijk werken laat het witboek zien hoe Artikel 13 belangrijke fundamentele rechten van ontwikkelaars en internetgebruikers beperkt, zoals het recht op privacy, vrijheid van meningsuiting en de vrijheid om een bedrijf te leiden. Artikel 13, zoals op dit moment is voorgesteld, zou de verantwoordelijkheid voor het beschermen van mogelijke inbreuken op de rechten van rechthebbenden op de platformen op een manier veranderen waarop fundamentele rechten worden aangetast en een negatief effect hebben op samenwerkende software-ontwikkeling, vooral van Vrije Software.</p>
  
  <p>Als Artikel 13 dit effect op de software delende omgeving volledig heeft gemist dan is het aannemelijk dat er andere onvoorziene effecten zijn die de voorgestelde auteursrechtrichtlijn kan hebben. De wetgevers moeten er zeker van zijn dat zij begrijpen waar en hoe innovatie vandaag de dag plaatsvindt, om volledig de gevolgen en implicaties van het voorgestelde Artikel 13 voor onze economie en onze samenleving te bevatten.</p>
  
  <p>Lees <a href="https://savecodeshare.eu/">hier</a> ons volledige witboek.</p>

</body>
 <tags>
  <tag>front-page</tag>
  <tag content="auteursrecht">Copyright</tag>
  <tag content="beleid">Policy</tag>
  <tag content="digitale interne markt">DigitalSingleMarket</tag>
</tags>
<translator>André Ockers</translator>
</html>
