<?xml version="1.0" encoding="iso-8859-1" ?>

<html>
  <head>
    <title>FSF Europe - FSF Europe needs your donation!</title>
  </head>

  <body>
    <ul>
    <p>
      Il Software Libero "<em>dovrebbe essere visto allora come qualcosa di più
      che un tipo diverso di prodotto. E' un tipo di processo differente per
      creare, mantenere e cambiare le regole che governano il flusso di
      informazioni</em>" - secondo le Nazioni Unite.
    </p>
    <p>
      L'istituzione che si occupa di Software Libero in Europa è la Free
      Software Foundation Europe (FSFE). Il suo successo è ben noto: "La Free
      Software Foundation svolge un lavoro importante - ad esempio per la
      tutela legale degli sviluppatori di Software Libero. Questo è il motivo
      per cui sosteniamo la FSFE", dichiara Paul Salazar, direttore del
      marketing per la distribuzione Red Hat in Europa, Medio Oriente e Africa.
      Non è il solo a dare questo giudizio positivo. Horst Nebgen,
      vicepresidente della Novell per l'Europa Centrale e direttore esecutivo
      della filiale tedesca della Novell, ha dichiarato: "Novell ha rilasciato
      lo strumento di installazione e configurazione YAST (Yet Another Setup
      Tool) sotto la GPL (Gnu General Public License) [la licenza che regola la
      distribuzione del Software Libero creata dalla Free Software Foundation
      N.d.T.] per renderlo accessibile a ogni sviluppatore. La GPL - e di
      conseguenza la FSFE che si occupa di pubblicarla, mantenerla e
      proteggerla - garantisce trasparenza e indipendenza da una specifica
      piattaforma. Questo garantisce che, attraverso la propria capacità
      d'innovazione, la stabilità già proverbiale, la sicurezza e l'ampio
      supporto in rete di questo strumento continuino ad evolvere e a
      progredire. Per Novell, perciò, la Free Software Foundation Europe è un
      partner importante per il proprio futuro."
    </p>
    <p>
      "Siamo ovviamente lieti di questi giudizi positivi", dichiara Georg
      Greve, Presidente della FSFE. "Ciò che li rende particolarmente
      significativi è il fatto che la FSFE non ha mai risparmiato le critiche a
      queste stesse aziende quando lo ha ritenuto necessario. Il lavoro della
      FSFE è indubitabilmente apprezzato, anche se a volte siamo scomodi.
      Questa indipendenza dalla politica, dall'industria e da altre
      associazioni è un prerequisito per il nostro successo attuale e la base
      per la continuazione del nostro lavoro."
    </p>
    <p>
      I progetti della FSFE sono molto vari: far parte della delegazione del
      governo tedesco al "Summit mondiale sulla società dell'informazione",
      fornire consulenze all'Unione Europea durante la definizione dei
      programmi infrastrutturali, partecipare ad AGNULA, un progetto che mira a
      realizzare una distribuzione basata interamente sul Software Libero per
      musicisti professionisti e autori di prodotti multimediali, e anche
      continuare la manutenzione e l'ulteriore sviluppo della GNU General
      Public License (GPL).  Questa varietà di impegni richiede però ingenti
      risorse finanziare: viaggi in tutto il mondo, produzione di materiale
      informativo e di marketing, costi per il personale.
    </p>
    <p>
      Il Coordinatore della FSFE per la Germania, Bernhard Reiter, illustra
      così la situazione: "Vogliamo perseguire i nostri progetti al livello più
      alto possibile. Rileviamo anche una domanda crescente di supporto da
      parte del pubblico: ci viene chiesto di intervenire a convegni e fare
      conferenze pubbliche, oltre che di fornire consulenza su come scrivere le
      licenze per il Software Libero. Ci piacerebbe fare tutto questo, ma senza
      <a href="/help/donate.html">fondi</a> abbiamo le mani legate."
    </p>
    </ul>
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
