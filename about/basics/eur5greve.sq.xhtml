<?xml version="1.0" encoding="UTF-8" ?>

<html>
  <head>
    <title>FSF Europe - Software i Lirë në Europe - perspektiva europiane dhe puna e FSF Europe-ës</title>
  </head>

  <body>
<center>
<h1>Software-i i Lirë në Europë</h1>
<h2>Perspektiva europiane dhe puna e FSF Europe-ës</h2>
[<a href="eur5greve.pdf">PDF (Anglisht, a4); 81k</a>]
</center>
<div align="right">
Hamburg, 11 Shkurt, 2003<br />
<a href="/about/greve/">Georg C. F. Greve</a> &lt;greve@fsfeurope.org&gt;<br /><br />
"Public Service Review - European Union," 5th edition<br />
<a href="http://www.publicservice.co.uk/europe/spring2003/eu_spring2003_contents.asp">http://www.publicservice.co.uk/europe/spring2003/eu_spring2003_contents.asp</a>
</div>

<h3>Hyrje</h3>

<p>Software-i i Lirë &#8212; veçanërisht sistemi operativ GNU/Linux &#8212; dhe
FSF Europe tani së fundi janë bërë më të dukshme në axhendën politike.
Ky artikull do të përpiqet të shpjegojë disa nga përfitimet më të mëdha
ekonomike, shoqërore dhe politike që Software-i i Lirë u ofron vendeve
europiane dhe Europës si e tërë. Do të hedhë dritë edhe mbi punën e FSF Europe-ës.</p>

<p>Si koncept dhe si shembull, Software-i i Lirë trajton disa nga nevojat
më themelore të çdo shoqërie në zhvillet e saj drejt një epoke pasindustriale
informacioni. Organizmi më i dukshëm në këtë fushë,  Free Software Foundation (FSF), u themelua më 1985, kohë kur njerëzit me zor patën filluar të kapnin
parime më bazë të teknologjisë së informacionit.</p>

<p>Përmes përkufizimit të parë formal të Software-it të Lirë dhe krijimit
të licencave GNU General Public License (GPL) dhe GNU Lesser General Public
License (LGPL), FSF-ja jo vetëm pat krijuar (dhe ende mirëmban) dy licencat
më pupollore për përdorim në Software-in e Lirë sot, por edhe shpiku
nocionin e "Copyleft"-it, duke iu referuar mbrojtjes së Software-it të Lirë
kundër zhveshjes së tij nga liria e vet.</p>

<p>Software-i i Lirë përkufizohet përmes katër lirish themelore. Liria
e parë &#8212; së cilës ndonjëherë i referohen si liria 0 &#8212; është
përdorimi i pakufizuar i një programi për çfarëdo qëllimi. Kjo do të thotë
që licenca e një Software-i të Lirë duhet të lejojë përdorimin e krejt
aplikacioneve komerciale ose jo-komerciale, pa të mund të plotësojë
këtë kusht.</p>

<p>Liria e dytë &#8212; liria 1 sipas përkufizimit të Software-it të Lirë [<a href="#1" name="ref1">1</a>] &#8212;
është liria për të studiuar një program për të mësuar se si funksionon
dhe për t’ia përshtatur nevojave tuaja. Dy liritë e tjera janë liria për
të rishpërndarë kopje të pandryshuara dhe liria për të hedhur në
qarkullim kopje të ndryshuara që përmirësojnë punën e deriatëhershme.</p>

<p>Meqë këto janë liri, njerëzit janë të lirë të zgjedhin ushtrimin e njërës
ose disave prej tyre, por mund edhe të zgjedhin të mos  ushtrojnë asnjë prej tyre.</p>

<p>Licencat që garantojnë këto liri i quajmë licenca Software-i të Lirë.
[<a href="#2" name="ref2">2</a>] Një rast i veçantë licence
Software-i të Lirë, e ashtuquajtura licencë "Copyleft", është përmendur
tashmë më sipër. Këto licenca i japin cilitdo përdorues liritë e përshkruara
më sipër, por ia ndalojnë shprehimisht një shpërndarësi t’ia heqë këtë liri,
çka do t’i bënte të varur nga ai shpërndarës i dhënë marrësit e këtij software-i
të privuar nga liria.</p>

<p>Ngaqë hyrja në kodin burim është domosdoshmëri për të ushtruar
këto liri për gjuhë programimi me kod burim të dhënë, disa persona
sugjeruan më 1998-n përdorimin e "Burimit të Hapur" si term marketingu për
Software-in e Lirë; sot ngandonjëherë Software-i i Lirë nënkuptohet sipas këtij
termi marketingu.</p>

<p>Qëllimi i mirë i bërjes së Software-it të Lirë më të njohur ka patur
për fat të keq efektin e papritur anësor të dobësimit të dallimit mes
programeve të Lira dhe atyre pronësore/jo të lira. [<a href="#3" name="ref3">3</a>]
Ndaj Free Software Foundation këshillon me forcë të flitet për Software
të Lirë ose për termin adekuat në një gjuhë të dhënë; siç do të bëhet në pjesën
e mbetur të këtij artikulli.</p>

<h3>Perspektiva ekonomike të Software-it të Lirë</h3>

<p>Pavarësisht përpjekjeve të tregtuesve të software-it pronësor &#8212; veçanërisht
atyre që gjenden në Shtetet e Bashkuara dhe që kanë monopolin në fushat
përkatëse &#8212; për ta bërë të duket si i tillë, Software-i i Lirë s’është sulm
i drejtuar ndaj kompanish të caktuara.</p>

<p>Software-i i Lirë duhet kuptuar si një shembull i ri, një model i ri
që merret me software-in duke u bazuar në koncepte të pjekura. Është
një model i bazuar në mbajtjen e tregjeve të hapët dhe të përdorshëm
lirisht; si i tillë, s’mund të jetë një sulm ndaj ndonjë kompanie të dhënë,
ngaqë në këtë treg të ri mund të marrë pjesë cilado kompani.</p>

<p>Në një ekonomi të Software-it të Lirë, do të ketë kryesues
të tregut, por mundësia e monopoleve të pakontrollueshme është
shumë më e ulët.</p>

<p>Monopoleve të tanishme kjo mund t’u duket kërcënuese. Por meqë
një nga problemet më të rëndësishme &#8212; madje ndoshta më
i rëndësishmi &#8212; i industrisë europiane TI është varësia e saj nga
monopole të huaja TI, dobësimi i këtyre monopoleve është bërë
domosdoshmëri për mbrothësinë e Europës.</p>

<p>Gjendja e tanishme monopoliste është pasojë logjike e modelit
të software-it pronësor, i cili ka një prirje të fortë, të brendshme
të vetë sistemit, drejt software-it pronësor. Arsyeja për këtë
është që software-i pronësor priret të punojë si duhet vetëm
me vetveten.</p>

<p>Me të tillë software pronësor, komunikimi mes dy përdoruesve
kërkon që të dy të përdorin të njëjtin software. Po të marrim
parasysh faktin që krejt njerëzit në vendet perëndimore njohin
njëri-tjetrin përmes jo më tepër se pesë të tjerëve, kjo shpie
në një lloj efekti "viral", ku një përdorues e detyron tjetrin të përdorë
të njëjtin software, duke krijuar kështu një monopol.</p>

<p>Teorikisht, standardet e hapura ofrojnë një rrugëdalje prej
kësaj varësie prej  tregtuesve, por historia ka treguar se
asnjë standard i hapur s’qe kurrë vërtet i suksesshëm, hiq
rastet kur qe sendërtuar në Software të Lirë.</p>

<p>Mundësia për zgjerimin dhe kyçjen e bazës së vet të përdoruesve
përmes modifikimit të një standardi të hapur &#8212; proces
i përshkruar në terma zbutëse si "përmirësim" i standardit &#8212;
i cili, si pasojë, lejon vetëm migrimin drejt një software-i të dhënë,
por jo largimin prej tij, ka treguar se është një tundim shumë
i madh për lojtarët e rëndësishëm të kësaj fushe.</p>

<p>Siç është provuar nga e shkuara, është joefektive të detyrosh
standarde të hapura mbi tregtuesit e software-it pronësor, për shkak
të zhvillimeve me ritme të larta në këtë sektor, të ndërthurur me
patejdukshmërinë e software-it pronëso dhe ecjen përgjithësisht
të ngadaltë të procesit të vendimmarrjes politike.</p>

<p>Dhe kjo kur tregtuesit i pranojnë masa të tilla, dhe nuk ushtrojnë
ndikimin e bazuar në monopol për t’i ndalur krejtësisht veprime
të tilla, siç u pa në rastet e fundit anti-trust në Shtetet e Bashkuara.</p>

<p><b>Struktura e ekonomisë së Software-it të Lirë</b></p>

<p>Diferencat janë shumë më të vogla se sa do t’ju mbushnin
mendjen shumë vetë. Sektori më i rëndësishëm nga ana financiare
sot është software-i për veprimtari biznesi dhe shumica e të ardhurave
prodhohet përmes shërbimesh. Ka pak gjasa që kjo të ndryshojë.</p>

<p>Është e vërtetë që të ardhurat nga licencat sipas të gjitha gjasave
do të ulen, dhe ka shumë mundësi që ulja të jetë domethënëse.
Megjithatë, kjo prek vetëm një pjesë shumë të vogël të të ardhurave
të prodhuara nga software-i; një pjesë që sot prodhon bilanc tregtar
negativ mes Europës dhe Shteteve të Bashkuara.</p>

<p>Burimi më i madh i të ardhurave sot, disa herë më i madh, janë
shërbimet. Ky sektor do të jetë në gjendje të rritet mjaft në ekonominë
e Software-it të Lirë.</p>

<p>Në sistemin e tanishëm, të mbizotëruar nga software-i pronësor, vetëm
kompanitë e mbështetura nga monopolet mund të ofrojnë shërbime;
zakonisht vetëm një pjesë e vogël e çka do të ishte e mundshme. Pjesa
e mbetur ose mbulohet nga vetë monopolet &#8212; duke prodhuar një
tjetër përrua të ardhurash që rrjedh jashtë Europës &#8212; ose
s’mbulohet fare.</p>

<p>Software-i i Lirë ofron për bizneset europiane pavarësi më të madhe,
duke u lejuar të ofrojnë një gamë të plotë shërbimesh, nëse duan, ose
të bashkëveprojnë me të tjerë, nëse kjo duket më me dobi ekonomikisht. </p>

<p>Ata do të jenë gjithashtu në gjendje të ofrojnë zgjidhje për ato shërbime
që kërkohen tashmë, ose për të cilat mund të krijohet kërkesa, që hëpërhë
s’janë të mundshme , ngaqë bizneseve u mungon pasja dhe kontrolli
adekuat i software-it nga i cili varen këto shërbime.</p>

<p>Në një ekonomi Software-i të Lirë, të ardhurat e tanishme nga sektori
i shërbimeve do të rishpërndahen më tepër në favor të tregtuesve
europianë dhe për sektorin në tërësi mund të pritet rritje.</p>

<p><b>Reduktim varësish</b></p>

<p>Duhet sjellë në mend gjithashtu që mbajtësit e tanishëm të monopoleve
kanë kontrollin mbi industrinë europiane TI, ngaqë mund të nxjerrin jashtë
loje shumicën e kompanive, përmes mohimit atyre të pjesëmarrjes në
monopolet përkatëse ose duke e bërë hyrjen në to kaq të vështirë saqë
gjendja ekonomike të shkaktojë, sipas gjasash, daljen e kompanisë jashtë
loje në biznes.</p>

<p>Për ta përkeqësuar më tej gjendjen, monopolet mbi software-in
munden efektivisht të shoqërohen nga monopole mbi hardware-in.
Pra, një software monopol do të funksionojë vetëm me një lloj special
hardware-i dhe nga ana tjetër tregtuesit e atij hardware-i do t’i ofrojnë
makinat e tyre vetëm me atë software të dhënë.</p>

<p>Software-i i Lirë nuk lejon ngritjen e këtij lloji të çiftuar monopolesh.
Në fakt, Software-i i Lirë nxit pavarësinë nga platformat dhe sistemet
Software i Lirë (p.sh. GNU/Linux dhe sistemet BSD) xhirojnë në më shumë
platforma hardware se cilido tjetër sistem operativ pronësor.</p>

<p>Ngaqë liria për të ndryshuar lejon shtim mbulimi për platforma
të tjera hardware, Software-i i Lirë sjell themele të qëndrueshme
për nisma novatore të lidhura me hardware-in, që mund të zënë fill
madje edhe në shkallë vendore ose rajonale.</p>

<p>Në këtë mënyrë Software-i i Lirë jo vetëm që rikthen te software-i
konkurrencën, por shpie më tej edhe fushën e hardware-it.</p>

<p><b>Ekonomia Kombëtare</b></p>

<p>Ngaqë pjesa më e madhe e zhvillimit të software-it përbëhet nga
vënia tok parimesh të vjetra dhe të mirënjohura, këto risendërtohen
të paktën një herë nga secila kompani, ndonjëherë edhe një herë për
projekt.</p>

<p>Nga pikëpamja e ekonomisë kombëtare, software-i pronësor është
shpërdorim i krahut shumë të aftë të punës. Software-i pronësor i mban
zhvilluesit e software-it të zënë me rishpikjen e rrotës, duke ngadalësuar
novacionin.</p>

<p>Software-i i Lirë lejon ripërdorimin e këtyre blloqeve të vjetër dhe
të mirënjohur ndërtimi, duke ulur për pasojë stekën për hyrje në treg
për kompani të reja dhe risore.</p>

<p>Veç kësaj, industria e software-it është vetëm një pjesë e ekonomisë
në tërësi. Meqë software-i është ngjitësja që mban bashkë një ekonomi
dixhitale dhe të rrjetëzuar, krejt sektorët paguajnë haraçin për paefektshmërinë
e modelit të software-it pronësor.</p>

<p>Sot, shumicë e kompanive jo-TI përdorin zgjidhje pronësore. Kjo i bën
të jenë të varura tërësisht nga tregtuesit e tyre për aspekte kyçe të veprimtarisë së tyre ekonomike, të tilla si trajtimi i aksioneve, hartimi dhe pagesa e faturave ose komunikimi me klientët, furnizuesit dhe/ose konkurrentët.</p>

<p>Përditësimet e detyruara janë një nga pasojat e kësaj, nevoja për të zëvendësuar ndonjëherë krejt anën TI, përfshi me këtë kohët jashtë funksionimit dhe ristërvitjen e punonjësve, është një tjetër. Zgjidhjet e bazuara në Software-in e Lirë e eliminojnë thuajse tërësisht këtë varësi.</p>

<p>Meqë kompania përfiton liritë e përshkruara më sipër, përditësimet
mund të bëhen sipas gjendjes ekonomike të kompanisë. Në rast problemesh
me një tregtues, zgjidhja prapëseprapë do të mbetet e përdorshme dhe mund
të gjendet një tjetër tregtues.</p>

<p>Në rastin e fundit, do të duhet një investim që tregtuesi i ri
të mund të përshtatet dhe përshtatë zgjidhjen e dikurshme, por kostoja
është shumë më e vogël se sa ajo e një zgjidhjeje krejtësisht të re. Nga ana
tjetër, kostot e tërthorta që lidhen me pakënaqësi të klientëve, stërvitjen
e punonjësve dhe kohët jashtë funksionimit të sistemit zakonisht nuk rriten.</p>

<p>Mund të pritet që këto efekte do të ndihmojnë të rigjallërohet ekonomia
si e tërë. Në thelb, ekonomikisht Europa vetëm fitim ka nga futja masive në
përdorim e Software-it të Lirë.</p>

<h3>Çështje shoqërore</h3>

<p>Mundësitë mbi software-in bëhen gjithnjë e më të rëndësishme
për pjesëmarrjen në shkëmbimet kulturore, shoqërore dhe ekonomike
të njerëzimit. Për individët kjo nënkupton që shkalla e zotërimit të software-it
përcakton aftësinë e dikujt për të komunikuar, studiuar dhe punuar. Studime
të bërë në Shtetet e Bashkuara tregojnë se një person ndërvepron me software-in
mesatarisht rreth 150 herë në ditë .</p>

<p>Si pasojë, software-i duhet kuptuar si një formë pronësie kulturore,
një teknikë kulturore. Qëkur ekziston njerëzimi, ardhja e teknikave të reja
kulturore ka sjellë përherë çështjen se kujt i lejohen ato. Software-i i Lirë
siguron që të tërë individët kanë të drejta të barabarta mbi pronësinë
kulturore në të cilën është shndërruar software-i.</p>

<p>Kur vjen puna te siguria dhe mbrojtja e të dhënave, del një problem tjetër.
Ngaqë kompjuterat janë gjithmonë të patejdukshëm &#8212; s’është e mundur
të tregohet përmes vëzhgimit mekanik se ç’bën një kompjuter &#8212; bëhet
akoma më e rëndësishme që software-i të jetë krejtësisht transparent. Përndryshe
njerëzit humbin aftësinë të përcaktojnë se ç’bën kompjuteri i tyre dhe për pasojë edhe kontrollin mbi të dhënat e tyre personale apo të lloji tjetër.</p>

<p>Software-i i Lirë është transparent nga vetë natyra e tij, duke ruajtur
kështu maksimumin e vetëvendosjes në fushën e të dhënave.</p>

<h3>2001: Free Software Foundation Europe</h3>

<p>Rrjetet priren të jenë më të qëndrueshëm se sa nyjat e veçuara dhe Europa
është një rajonet kryesuese &#8212; në mos kryesuesja &#8212; për Software të Lirë. Ndaj më 2001-shin, u themelua Free Software Foundation Europe (FSF Europe) si një organizëm vëlla i Free Software Foundation në Amerikën e Veriut. Të pavarur nga njëri-tjetri nga pikëpamja ligjore, financiare dhe organizative, ata punojnë tok mbi krejt aspektet e Software-it të Lirë, në frymën e bashkëpunimit të barasvlershëm.</p>

<p>Vetë FSF Europe përfaqëson vizionin e një Europe të fortë të bashkuar, bashkëpunuese dhe nën mirëkuptim të përbashkët. Në të përfaqësohen plotësisht katër vende (Francë, Gjermani, Itali, Suedi), tre të tjera nën anëtarësi shok (Mbretëria e Bashkuar, Portugali, Austri) dhe disa të tjera të përfshira përmes bashkëpunimi të rregullt.</p>

<p>Një funksion kryesor i FSF Europës është të shërbejë si një qendër europiane
kompetence për Software-in e Lirë, përmes ofrimit të konsulencës për qeveri, komisione, kompani, gazetarë, etj.</p>

<p>Në kuadrin e këtyre veprimtarive, FSF Europe u ftua si ekspert për Komisionin mbi Të drejtat e Pronësisë Intelektuale në Londër [<a href="#4" name="ref4">4</a>] dhe përfaqësoi Software-in e Lirë në një praktikë të OECD-së në Tokio, e ftuar nga Ministria gjermane e Ekonomisë dhe Teknologjisë.</p>

<p>Në veprimtaritë e tjera përfshihen puna e zakonshme me projekte,
për shembull, për AGNULA-n [<a href="#5" name="ref5">5</a>], një projekt
i financuar në kuadrin e programit të5-të të Komisionit Europian (IST-2001-34879).</p>

<p>Për programin e 6-të, FSF Europe doli me një rekomandim të përkrahur
nga më shumë se 50 parti, në të cilin trajtohet se si lidhen përparësitë
e Software-it të Lirë me synimet e pranuara të Europës; në të janë dhënë
edhe rekomandime konkrete se si Europa mund të përfitojë prej tyre. [<a href="#6" name="ref6">6</a>]</p>

<p>FSF Europe është duke punuar edhe për të mbështetur themelet ligjore
të Software-it të Lirë, për shembull, ndihmoi një institut vendor për çështje ligjore të lidhura me Software-in e Lirë, ifross, me një amendament të ligjit gjerman të të drejtave të kopjimit dhe së fundi ka hedhur në qarkullim një Fiduciary Licence Agreement (FLA) [<a href="#7" name="ref7">7</a>], çka do të ndihmojë në mbulimin ligjor të çështjeve të lidhura me Software-in e Lirë.</p>

<h3> Të përfitosh nga Software-i i Lirë</h3>

<p>Software-i i Lirë ofron mundësi unike për Europën si rajon dhe
për shtetet europiane. Në fakt, Europa është rajoni me pozicionin më të mirë
për të përfituar plotësisht nga përparësitë e Software-it të Lirë dhe për t’u
nisur me një hap përpara në epokën e informacionit.</p>

<p>Ndër përparësitë e mundshme përfshihen pavarësi më e madhe, vazhdimësi
më të madhe, liri nga monopolet dhe oligopolet e huaja, mundësi për
hardware dhe software alternativ, treg të brendshëm të fuqizuar
dhe mbrojtje më të mirë të të drejtave civile.</p>

<p>Që këto të bëhen realitet, bëhet gjithnjë e më e rëndësishme të ketë pohime
dhe politika të qarta në favor të Software-it të Lirë, të tilla si përparësia që u duhet dhënë projekteve Software të Lirë, e përkufizuar në  programin e punës IST, ose deklarata mbi politikat nga Liikanen në Parlamentin Europian
[<a href="#8" name="ref8">8</a>] lidhur me Software-in e Lirë në administratën
publike.</p>

<p>Në fakt administrata publike përbën një pikënisje të shkëlqyer për
tranzicionin drejt Software-it të Lirë, për tre arsye.</p>

<p>Së pari, një qeveri që përdor software pronësor krijon një tendencë detyrimi të qytetarëve të vet të përdorin të njëjtin software, për shkak të efektit "viral" të përmendur më sipër të software-it pronësor. Meqë qeveritë kanë detyrimin etik të jenë në shërbim të krejt qytetarëve të tyre, ato mund të ngrenë një pretendim të drejtë, të bazuar në idenë se nuk duan t’i vënë me zor qytetarët e tyre në një monopol të dëmshëm.</p>

<p>Së dyti, administrata publike është përherë nën mungesë fondesh, por shumica e atyre të shpenzuar për TI shpërdorohen duke krijuar zgjidhje ndaras për çdo ministri apo rajon, ndërkohë që problemet e trajtuara priren të jenë të ngjashme dhe do të ishte i mundur një bashkëpunim masiv.</p>

<p>Dhe së fundi, përdorimi i Software-it të Lirë në administratën publike do të ofronte një model, një shembull për t’i nxitur qytetarët dhe bizneset të dalin nga  varësitë jo të shëndetshme, të përshtaten me modelin e ri dhe të bëhen  aktivë në të, qoftë për anën ekonomike, qoftë për atë shoqërore.</p>

<p>Disa rajone europiane kanë tashmë nisma për ta bërë të detyrueshëm
përdorimin e Software-it të Lirë në administratën publike. Për shembull,
më 11 Shkurt të 2003-shit komisioni i ngarkuar me këtë çështje për palën
frëngjishtfolëse të rajonit të Brukselit doli në mbrojtje të një politike të tillë.</p>

<p>Administratat publike në Europë do të duhej të paktën të garantonin
se parapëlqehet Software-i i Lirë kundrejt atij pronësor dhe të kërkonin
standarde të hapura për të cilat ekziston një referencë sendërtimi nën
Software të Lirë.</p>

<p>Veç kësaj, kurdo që shpenzohet para publike, shpenzimi i saj për Software
të Lirë siguron që përfitim do të ketë publiku dhe ekonomia. Në të kaluarën,
këto para zakonisht janë shpenzuar për sofware pronësor, shpesh si përfitim
vetëm i asaj kompanie tregtuese pronësore, drejtpërsëdrejti në kurriz
të shoqërisë dhe ekonomisë në tërësi, ose edhe humbur tërësisht.</p>

<p>Për periudhën e migrimit drejt një trajtimi më të shëndetshëm,
licencat e ashtuquajtura "Copyleft" &#8212; me GNU General Public
License (GPL) si më të njohurën prej tyre &#8212; ofrojnë një bazë
të drejtë për projekte të tilla. </p>

<p>Këto licenca do të sigurojnë që përfundimet prej shpenzimit të
burimeve do të jenë të përdorshme pa hatër për krejt ekonominë
dhe shoqërinë, duke shpënë një rritje të përgjithshme të veprimtarisë
ekonomike. Ato do t’i kundërvihen përpjekjeve që rezultatet e marra
nga cilado kompani apo person të përdoren për të rikthyer gjendjet
e dikurshme monopoliste.</p>

<p><b>Qeverisje me Epokën e Informacionit në mendje</b></p>

<p>Ashtu si teknologjia e informacionit përshkon krejt ekonominë dhe
shoqërinë, vendimet qeverisëse në një fushë mund të ndikojnë në mënyrë
domethënëse shanset në epokën e informacionit. Duke patur parasysh
synimin europian për t’u bërë një ekonomi e informacionit, bëhet e nevojshme
të jemi të ndërgjegjshëm për këto probleme në të tëra fushat e qeverisjes.</p>

<p>Ka disa politika në projekt ose në sendërtim e sipër që do të shkaktojnë
dëm serioz në të qenët konkurruese të Europës. Këto do të duhej të pengoheshin
ose shfuqizoheshin, nëse kërkohet që të shtohet pesha e Europës.</p>

<p>Një aspekt i tyre, që dëmton si Software-in e Lirë, ashtu edhe atë pronësor,
janë patentat mbi software-in. Patentat janë një koncept krejtësisht i papërshtatshëm
për software-in, ngaqë ky ka veti shumë të ndryshme. Përvoja tregon se Shtetet
e Bashkuara po e paguajnë shtrenjtë sistemin e patentave mbi software-in, me
ulje të risive.</p>

<p>Për të cituar Bill Gates-in nga një dokument për përdorim të brendshëm: "Sikur
 njerëzit të kishin kuptuar dikur se si akordohen patentat, atëherë kur u shpikën
shumica e ideve të sotme, dhe të kishin marrë patenta për to, sot industria do të ishte
plotësisht e ndalur në vend.  ... Zgjidhja është të patentojmë sa më shumë të mundemi.
Një kompani e re, pa patenta të vetat, do të detyrohet të paguajë çfarëdo çmimi që
vendosin të mëdhenjtë.  Ai çmim mund të jetë i lartë. Kompanive që kanë hedhur
rrënjë u intereson të përjashtohen konkurrentë të ardhshëm." [<a href="#9" name="ref9">9</a>]</p>

<p>Një tjetër ligj tejet i dëmshëm është Direktiva Europiane Mbi të Drejtat
e Kopjimit (EUCD). Simotra e saj në ShBA, Digital Millennium Copyright
Act (DMCA) është tashmë duke u përdorur me sukses nga grupe si
Scientology për censurim sajtesh të padëshiruar. [<a href="#10" name="ref10">10</a>] Raste
të ngjashëm mund të priten në Europë.</p>

<p>Nga pikëpamja ekonomike, EUCD-ja është shumë anti-konkurrencë.
Ngaqë e bën të paligjshëm anashkalimin e çfarëdo gjëje që konsiderohet
masë mbrojtëse, kompanisë që krijoi këtë masë teknike i jepet kontroll
i epërm mbi çështjen se kush mund të marrë pjesë në tregun e bazuar
mbi të dhe kush jo, ose se si duhet të sillen këto kompani.</p>

<p>Një shembull e jep çështja e freskët gjyqësore kundër adoleshentit
Jon Johansen, tek e cila, çështja nëse blerja e një DVD-je në një shitore
të jep apo jo të drejtën ta shohësh atë DVD në kompjuterin tënd, është
bërë çështja kyçe. EUCD-ja sjell gjithashtu një pengesë serioze për lirinë
e fjalës, komunikimit dhe zgjedhjes së profesionit, duke i dhënë kështu
njëfarë fryme antidemokratike.</p>

<p>Këto dy politika janë në rrugë e sipër drejt adoptimit, ose të adoptuara
tashmë dhe duhet të shfuqizohen përpara se t’i shkaktojnë dëme të mëtejshme
aftësisë konkurruese të Europës.</p>

<p>Nisma e re e tanishme për reduktimin e mëtejshëm të konkurrencës në treg
është Palladiumi dhe pjesa përkatëse që lidhet me hardware-in dhe është propozuar
nga TCPA-ja. Kjo nismë, që dëshiron të njihet si për rritjen e besueshmërisë së
kompjuterave, përshkruhet më së miri si "Treacherous Computing." [<a href="#11" name="ref11">11</a>]</p>

<p>Nën pretekstin se po rreken të përmirësojnë sigurinë e kompjuterit, TCPA-ja
me sa duket kërkon të eliminojë koncepte dhe modele që konkurrojnë me të zotët
e monopoleve të modelit të software-it pronësor. Sërish, Europa do të gjendej në
anën e humbësve.</p>

<h3>Përmbledhje</h3>

<p>Software-i i Lirë, si një model i ri, ofron një rrugë të qëndrueshme
jetëgjatë dhe vazhdimësie, me dinamizëm më të madh dhe rritje efektiviteti.
Rajoni i parë që do ta kuptojë dhe bëjë këtë të vetën në shkallë të gjerë
ka gjasa të bëhet forca udhëheqëse në epokën e informacionit.</p>

<p>Sot për sot, duket se ka pak gjasa që Software-i i Lirë të zëvendësojë
ndonjëherë software-in pronësor tërësisht, por duke e bërë Software-in e Lirë
modelin mbizotërues, Europa mund të zvogëlojë varësinë nga monopole
të huaja, të cilat hëpërhë krijojnë një gjendje të paqëndrueshme dhe
të pafavorshme për industrinë europiane të teknologjive të informacionit.</p>

<p>Europa sot gjenden në pozitën unike të të pasurit një sasi të madhe
kompetence mbi Software-in e Lirë dhe një rrjet gjithnjë në rritje kompanish
të vogla që bazohen në Software të Lirë. Po ashtu, gjithnjë e më tepër kompani
të vjetra, tradicionale TI europiane kanë filluar të zhvendosen, të paktën
pjesërisht, drejt Software-i të Lirë.</p>

<p>Nëse kjo shpihet më tej, Europa ka potencialin të bëhet një kryesues global
në epokën e informacionit.</p>

<p>Për pyetje të mëtejshme, FSF Europe [<a href="#12" name="ref12">12</a>] do të jetë
e gëzuar të ofrojë asistencë.</p>

<pre>
  [<a href="#ref1" name="1">1</a>] <a href="http://www.gnu.org/philosophy/free-sw.html">http://www.gnu.org/philosophy/free-sw.html</a>

  [<a href="#ref2" name="2">2</a>] <a href="http://www.gnu.org/licenses/license-list.html">http://www.gnu.org/licenses/license-list.html</a>

  [<a href="#ref3" name="3">3</a>] <a href="/documents/whyfs.html">http://fsfeurope.org/documents/whyfs.html</a>

  [<a href="#ref4" name="4">4</a>] <a href="http://www.iprcommission.org">http://www.iprcommission.org</a>

  [<a href="#ref5" name="5">5</a>] <a href="/campaigns/agnula/">http://fsfeurope.org/campaigns/agnula/</a>

  [<a href="#ref6" name="6">6</a>] <a href="/documents/fp6/recommendation.html">http://fsfeurope.org/documents/fp6/recommendation.html</a>

  [<a href="#ref7" name="7">7</a>] <a href="/activities/ftf/">http://fsfeurope.org/activities/ftf/</a>

  [<a href="#ref8" name="8">8</a>] <a href="http://www3.europarl.eu.int/omk/omnsapir.so/cre?FILE=20021023r&amp;LANGUE=EN&amp;LEVEL=DOC&amp;NUMINT=3-188&amp;LEG=L5">http://www3.europarl.eu.int/omk/omnsapir.so/cre?FILE=20021023r&amp;LANGUE=EN&amp;LEVEL=DOC&amp;NUMINT=3-188&amp;LEG=L5</a>

  [<a href="#ref9" name="9">9</a>] <a href="http://swpat.ffii.org/archive/quotes/index.en.html">http://swpat.ffii.org/archive/quotes/index.en.html</a>

  [<a href="#ref10" name="10">10</a>] <a href="http://www.theregister.co.uk/content/6/24533.html">http://www.theregister.co.uk/content/6/24533.html</a>

  [<a href="#ref11" name="11">11</a>] <a href="http://www.counterpane.com/crypto-gram-0208.html#1">http://www.counterpane.com/crypto-gram-0208.html#1</a>

  [<a href="#ref12" name="12">12</a>] <a href="/">http://fsfeurope.org</a>
</pre>
  </body>

  <timestamp>$Date: 2010-10-09 12:15:47 +0200 (sam. 09 oct. 2010) $ $Author: mk $</timestamp>
</html>
<!--
Local Variables: ***
mode: xml ***
End: ***
-->
