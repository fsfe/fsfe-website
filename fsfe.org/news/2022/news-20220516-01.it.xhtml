<?xml version="1.0" encoding="UTF-8"?>
<html newsdate="2022-05-16">
<version>1</version>

<head>
  <title>Principali esponenti hanno discusso il futuro della Libertà del Router in Austria</title>
</head>

<body>

<h1>Principali esponenti hanno discusso il futuro della Libertà del Router in Austria</h1>

<p>
Insieme all'alleanza dei produttori di apparecchiature terminali (VTKE), 
la FSFE ha organizzato l'evento online "Il futuro della Libertà del 
Router in Austria" dove i responsabili delle decisioni possono discutere 
con gli esponenti dell'industria e della società civile sui futuri 
sviluppi della libera scelta degli apparati terminali in Austria.
</p>

<p>La Free Software Foundation Europe (FSFE) e l'<a 
href="https://vtke.eu/">alleanza dei produttori di apparecchiature 
terminali per le telecomunicazioni (VTKE)</a> hanno organizzato una 
sessione online sul futuro di Router Freedom in Austria. In questa 
sessione, i principali esponenti hanno avuto l'opportunità di discutere 
e sollevare argomentazioni a sostegno della libera scelta delle 
apparecchiature terminali per la connessione a Internet.</p>

<figure>
  <img src="https://pics.fsfe.org/uploads/big/bb81a129aacae216337f88d5ce31ef1a.jpg"
       alt="Evento online in Austria, testo nell'immagine in tedesco. 4. Mai, 09:30-11:00 MESZ. Diskutantinnen: Barbara Steinbrenner, Redakteurin, Die Presse, 	 	    Dr. Natalie Ségur-Cabanac, Head of Regulatory and Data Protection Officer, Hutchison Drei Austria GmbH, Mag. Christian Drobits, Abgeordneter zum   	  	    Nationalrat (SPÖ), Bereichssprecher für Datenschutz und Konsumentenschutz, Kira Terstappen-Richter, MSc, Koordinatorin, Verbund der   	
       	    Telekommunikations-Endgerätehersteller (VTKE), Max Mehl, Programmmanager, Free Software Foundation Europe (FSFE)" />
</figure>

<p>L'evento si è tenuto nel contesto dell'<a 
href="/news/2021/news-20210506-01.html">introduzione della riforma della 
legge sulle telecomunicazioni in Austria</a>, dove l'autorità di 
regolamentazione nazionale (RTR), ha l'incarico di definire all'interno 
del quadro normativo i confini tra la rete dei fornitori di servizi 
Internet e la rete degli utenti finali. In questo processo, le nuove 
regole possono potenzialmente influenzare negativamente la libertà degli 
utenti finali nel scegliere e utilizzare router e modem privati. A 
seconda della posizione regolamentare adottata, gli ISP potrebbero 
continuare ad essere autorizzati ad imporre i propri router/modem ai 
clienti, oppure gli utenti Internet saranno in grado di scegliere il 
router/modem di proprio gradimento per la connessione a banda larga. I 
partecipanti alla tavola rotonda hanno quindi avuto l'opportunità di 
sottolineare perché la Libertà del Router è fondamentale non solo per i 
diritti dei consumatori, ma anche per un mercato dei router e dei modem 
funzionale e competitivo.</p>


<p>
La giornalista Barbara Steinbrenner ha moderato la tavola rotonda, che 
era formata da responsabili delle decisioni, rappresentanti del settore 
ed esponenti della società civile. I partecipanti alla tavola rotonda 
sono stati: Dott. Natalie Ségur-Cabanac, responsabile della 
regolamentazione e della protezione dei dati, Hutchison Drei Austria 
GmbH; Mag. Christian Drobits, membro del Parlamento (SPÖ) e portavoce 
per la privacy e la protezione dei consumatori; Kira Terstappen-Richter, 
MSc, coordinatrice VTKE, e Max Mehl, responsabile di programma della 
FSFE. È possibile ascoltare la registrazione del dibattito qui sotto 
(video in tedesco).
</p>


<video preload="none" controls="controls" width="100%">
        <source src="https://download.fsfe.org/videos/routers/rf-event-austria.mp4" 
        type='video/mp4; codecs="avc1.42E01E, mp4a.40.2"' media="screen and (min-device-width:1000px)" />
        <source src="https://download.fsfe.org/videos/routers/rf-event-austria.mobile.mp4" 
        type='video/mp4; codecs="avc1.42E01E, mp4a.40.2"' media="screen and (max-device-width:999px)" />
</video>     
    
        
<h3>L'iniziativa "Libertà del Router"</h3>

<p>La <a href="/activities/routers/routers.html">Libertà del Router</a> è 
il diritto per il quale i consumatori di qualsiasi ISP devono essere in 
grado di scegliere e utilizzare propri modem e router invece delle 
apparecchiature fornite dall'ISP. Dal 2013, la Free Software Foundation 
Europe è stata impegnata con successo con la Libertà del Router, 
promuovendo la libertà degli utenti finali in molti paesi europei. 
Partecipa con noi e scopri i diversi modi per <a 
href="/news/2021/news-20210330-01.html">contribuire</a>. Prendi in 
considerazione di diventare un <fsfe-cd-donate-link>donatore della 
FSFE</fsfe-cd-donate-link>: aiuterai a rendere possibile il nostro 
impegno professionale e a lungo termine nella difesa del diritto delle 
persone a controllare la tecnologia.
</p>

</body>

<tags>
  <tag key="front-page"/>
  <tag key="routers">Libertà del Router</tag>
  <tag key="at">Austria</tag>
</tags>

<discussion href="https://community.fsfe.org/t/847"/>

<image url="https://pics.fsfe.org/uploads/medium/bb81a129aacae216337f88d5ce31ef1a.jpg"
       alt="I partecipanti alla tavola rotonda"/>

</html>
