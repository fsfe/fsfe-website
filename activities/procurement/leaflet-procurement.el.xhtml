<?xml version="1.0" encoding="UTF-8"?>
<html>
  <head>
    <title>Το Ευρωπαϊκό Ίδρυμα Ελεύθερου Λογισμικού (FSFE) φέρνει το Ελεύθερο Λογισμικό στον Δημόσιο Τομέα</title>
  </head>

  <body>
    <a id="moreinfo" href="/activities/procurement/procurement.en.html">Δημόσιες προκηρύξεις προμηθειών</a>

    <h1>Στρατηγική ελευθερία: το Ελεύθερο Λογισμικό στον Δημόσιο Τομέα</h1>


    <p class="background">
Το Ελεύθερο Λογισμικό είναι το τέλειο ταίριασμα για τον Δημόσιο Τομέα. Είναι ένα δημόσιο
αγαθό που οι κυβερνητικοί οργανισμοί μπορούν να χρησιμοποιούν, να μελετούν, να βελτιώνουν, και να
μοιράζονται μεταξύ τους. Για τους πολίτες, αυτό σημαίνει διαφάνεια, αποτελεσματικότητα
κόστους, και την ελευθερία αλληεπίδρασης με την κυβέρνηση τους με τον τρόπο που
τους ταιριάζει καλύτερα.
    </p>

    <p class="background">
Και όμως, οι δημόσιοι οργανισμοί συχνά θέτουν το Ελεύθερο Λογισμικό σε μειονεκτική θέση. Αυτό
οδηγεί σε κατασπατάληση των χρημάτων του φορολογουμένου με τρόπους που συνήθως είναι
άχρηστοι, και συχνά παράνομοι. Το FSFE εργάζεται με δημόσιους οργανισμούς
σε όλα τα επίπεδα - από την Ευρωπαϊκή Επιτροπή στις Τοπικές
Αυτοδιοικήσεις - για να βελτιωθούν συστηματικά οι πρακτικές προκήρυξης
διαγωνισμών προμήθειας σε όλη την Ευρώπη.
    </p>
   

   <h2>Γιατί οι προκηρύξεις διαγωνισμών προμήθειας έχουν σημασία  </h2>

    <p>
Οι δημόσιες δαπάνες προμηθειών ισούνται με σχεδόν 20 τοις εκατό του ΑΕΠ της
Ευρωπαίκής Ένωσης. Οι αποφάσεις της Κυβέρνησης για αγορές μπορούν να καθορίσουν την επιτυχία ή
την αποτυχία ολόκληρων βιομηχανιών. Οι τεχνολογίες εξοικονόμησης ενέργειας και ανακύκλωσης
χαρτιού πέρασαν σε ευρεία χρήση μόνο διότι οι κυβερνήσεις άρχισαν να τις
αγοράζουν. Ο ίδιος μηχανισμός ισχύει και στην περίπτωση του Ελεύθερου Λογισμικού. Πολλοί δημόσιοι
οργανισμοί που αρχίζουν να χρησιμοποιούν Ελεύθερο Λογισμικό βλέπουν τα κόστη της υποδομής τους στην Πληροφορική
να πέφτουν κατά 50-90 τοις εκατό, απελευθερώνοντας δημόσια κεφάλαια για άλλες χρήσεις.
    </p>



   <h2>Το Ευρωπαϊκό Ίδρυμα Ελεύθερου Λογισμικού (FSFE) μιλά ανοιχτά όταν τα πράγματα στραβώνουν...</h2>

    <p>
Πολλοί δημόσιοι οργανισμοί παραμένουν εγκλωβισμένοι στους παραδοσιακούς τους
προμηθευτές ιδιοκτησιακού λογισμικού.  Στο FSFE, εργαζόμαστε με δημοσιογράφους
και ερευνητές για να αναδείξουμε το έργο δημοσίων υπηρεσιών που το κάνουν
σωστά. Όταν μια δημόσια υπηρεσία κάνει λάθη, τους βοηθούμε να τα διορθώσουν
Και όταν είναι απαραίτητο, ασκούμε πίεση σε οργανισμούς που επιμένουν
σε επιβλαβείς τρόπους προμήθειας λογισμικού.
    </p>


    <h2>...και προσφέρει ανεξάρτητες λύσεις</h2>

    <p>
     Στο FSFE, είμαστε σε συνεχή διάλογο με τους ειδικούς σε θέματα προκήρυξης
     προμηθειών σε όλη την Ευρώπη. Παρατηρούμε τις νέες προσεγγίσεις, 
     εντοπίζουμε τι λειτουργεί, και παρέχουμε αναλύσεις στους υπεύθυνους 
     για τη λήψη αποφάσεων. Βοηθούμε τους ειδικούς των διαφόρων χωρών 
     να μάθουν ο ένας από τον άλλον. 
    </p>
    <p>
  
      Βοηθούμε τους αρμόδιους για τις προκηρύξεις προμηθειών να καταλάβουν την πλήρη επίπτωση
      των ενεργειών τους, και τους βοηθούμε να κάνουν καλύτερα τη δουλειά τους - όχι μόνο για
      τους οργανισμούς τους, αλλά και για τους πολίτες τους οποίους υπηρετούν.
      Το έργο του FSFE βοήθησε στην κατάστρωση πολιτικών και πρακτικών που
      προωθούν το Ελεύθερο Λογισμικό και τα Ανοικτά Πρότυπα σε διάφορα Ευρωπαϊκά
      κράτη-μέλη, όπως στην Ιταλία, στο Ηνωμένο Βασίλειοο και στη Γερμανία.
    </p>
    <p>

      <h2>Τι ζητούμε</h2>

      Μερικά από τα δικά μας αιτήματα-κλειδί είναι:
      
      <ul>
	<li>Όλο το λογισμικό που πληρώνεται με δημόσια χρήματα πρέπει να
	είναι διαθέσιμο στο κοινό με ελεύθερες άδειες.</li>
	
	<li>Όταν γίνεται αγορά λογισμικού και σύμβαση υπηρεσιών υποστήριξης, οι δημόσιες
	υπηρεσίες πρέπει να έχουν το Ελεύθερο Λογισμικό σαν την αρχική τους προεπιλογή.</li>

	<li>Οι δημόσιοι οργανισμοί πρέπει να αποθηκεύουν όλα τα έγγραφα τους 
        σε τύπους αποθήκευσης που βασίζονται στα Ανοικτά Πρότυπα, όπως το 
        Open Document Format (ODF).</li>

	<li>Όλοι οι δημόσιοι οργανισμοί πρέπει να αγοράζουν το λογισμικό τους
	με ανταγωνιστικές, δημόσιες προκηρύξεις προμήθειας, βασισμένες σε
	λειτουργικές τεχνικές προδιαγραφές, και όχι σε εμπορικά ονόματα.</li>

	<li>Όλες οι συμβάσεις με προμηθευτές πρέπει να καθίστανται δημόσιες.</li>
	  
	</ul>
    </p>
    <p>
      Βοηθώντας τις κυβερνήσεις να αγοράζουν και να χρησιμοποιούν περισσότερο 
      Ελεύθερο Λογισμικό, το FSFE πρωτοπορεί σε μια πραγματική αλλαγή. 
      Παρακαλούμε υποστηρίξτε μας σε αυτήν την προσπάθεια.
    </p>
 

    <address>
      Free Software Foundation Europe<br/>
      Schönhauser Allee 6/7, 10119 Berlin, Germany<br/>
      E-Mail: office@fsfeurope.org<br/>
      Phone: +49-30-27595290<br/>
	    http://fsfe.org/activities/procurement<br/>
    </address>

  </body>
<translator>Constantine Mousafiris</translator>
</html>
