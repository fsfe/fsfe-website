<?xml version="1.0" encoding="UTF-8"?>
<html newsdate="2019-05-15">
  <version>1</version>


<head>

        <meta name="description" content="Korte terugblik op en huidige status van LiMux in vergelijking met andere publieke Vrije Software-projecten in Europe." />
        <meta name="keywords" content="LiMux, München, Reiter, Publieke Code" />

        <title>Publiek Geld, Publieke Code: München een stap terug; anderen twee stappen vooruit</title>
</head>
<body>

                <h1>Publiek Geld, Publieke Code: München een stap terug; anderen twee stappen vooruit</h1>

                <p>Meer dan twee jaar geleden beëindigde München haar strategie van het ontwikkelen van een onafhankelijke IT-infrastructuur gebouwd met Vrije Software en het vrije besturingssysteem GNU/Linux. Zij werden weer afhankelijk van propriëtaire software. We volgden dit proces op de voet en willen u vandaag op de hoogte brengen van wat er sindsdien is gebeurd in München en Europa als geheel. Is het ons gelukt om meer onafhankelijkheid en controle over onze IT te verkrijgen of zijn er meer afhankelijkheden op monopolies ontstaan tijdens de afgelopen twee jaar? </p>

                <h2>Terugblik</h2>

                <p>Het LiMux-project is 13 jaar geleden gestart toen de stad München haar niet langer ondersteunde Windows NT4-werkstations moest vervangen. In deze periode zijn 13.000 werkstations overgezet naar verkoper-neutrale Vrije Software-oplossingen en Open Standaard-gebaseerde bestandsformaten die ondersteund worden door lokale IT-bedrijven. Dit initiatief was niet alleen een succesvolle stap naar meer onafhankelijkheid maar diende ook als rolmodel voor het versterken van de lokale IT-bedrijven.</p>

                <figure>
                        <img src="/picturebase/miscellaneous/2019-limux-munich-800px.jpg" alt="Limux Muenchen geschreven met houten speelkaarten" />
                        <figcaption><a href="https://www.flickr.com/photos/149561324@N03/37726450455/">Afbeelding</a> door Marco Verch, <a href="https://creativecommons.org/licenses/by/2.0/">CC-BY 2.0</a></figcaption>
                </figure>

                <p>Maar toen ging het de verkeerde kant op. In 2014 ging de SPD een coalitie aan met de CSU en werd Dieter Reiter (SPD) gekozen als nieuwe burgemeester van München. De nieuwe coalitie begon meteen de Linux-strategie ter discussie te stellen en vroeg Accenture, een partner van Microsoft en gehuisvest in hetzelfde pand als Microsoft, om de IT-infrastructuur van München te analyseren. Het verslag kan <a href="https://www.ris-muenchen.de/RII/RII/DOK/SITZUNGSVORLAGE/4277724.pdf">hier</a> (Duits) worden gevonden. Het is van belang om te vermelden dat analisten, ondanks hun sterke verbinding met Microsoft, vooral organisationele problemen identificeren rond de overstap naar LiMux en geen belangrijke technische problemen vonden.</p>

                <p>Toch diende de coalitie een verrassende motie in bij de gemeenteraad met minimale voorbereidingstijd met als doel om LiMux voor altijd te beëindigen.</p>

                <p>Toen <a href="/news/2017/news-20170301-01.html">kwamen we met andere onafhankelijke partijen tot de conclusie</a> dat LiMux te leiden had onder organisationele problemen, inclusief een gebrek aan duidelijke structuren en verantwoordelijkheden, hetgeen is bevestigd in het verslag van Accenture. Deze waren onafhankelijk van de software die gebruikt werd op de client-machines en het overstappen naar andere besturingssystemen zouden dit niet oplossen.</p>

                <h2>Waar we vandaag zijn</h2>

                <p>München is nog steeds bezig met de overstap terug naar propriëtaire software. Het hele proces kost de burgers van München de komende zes jaar bijna 90 miljoen euro. In de tussentijd zien we dat andere regio's in Duitsland en in heel Europa zich sterk maken voor meer onafhankelijkheid. Vrije Software in de overheid is geen korte termijntrend. De afgelopen jaren hebben we belangrijke stappen gezien in de attitudes van overheden richting IT-inkoop met een toenemende voorkeur voor een strategische lange termijn-aanpak.</p>

                <p>Vrije Software-oplossingen helpen regeringen bij het aangaan van verschillende uitdagingen, van democratisch bestuur tot het voorkomen van natuurrampen. Sommige projecten worden internationaal geïmplementeerd en zelfs ontwikkeld. Belangrijke projecten zoals Consul, GNU Health, X-Road en CKAN lichten het potentieel van Vrije Software voor grensoverschrijdende samenwerking uit. In Duitsland besloot de regering om hun eigen Vrije Software cloudoplossing genaamd Bundescloud te implementeren. 300.000 Mensen in ministeries en andere federale instituties zullen deze federale cloud gebruiken. De regering van Frankrijk besloot om een landelijk <a href="https://matrix.org/blog/2018/04/26/matrix-and-riot-confirmed-as-the-basis-for-frances-secure-instant-messenger-app/">Vrije Software-gebaseerd platform voor het uitwisselen van boodschappen</a> te bouwen en in heel Europa vinden nog veel meer spannende projecten plaats ter versterking van de IT-onafhankelijkheid van overheden. Maar München, ooit een leider in deze moderniseringsinspanning, valt nu terug. Wat de stad heeft bereikt wordt niet geïnstitutionaliseerd maar ze verliezen hun ervaring en kennis toen ze hun nieuwe software kochten.</p>

                <p>Om deze activiteiten te steunen en meer overheden te overtuigen om over te stappen naar Vrije Software voert de Free Software Foundation Europe de goed ontvangen campagne <a href="https://publiccode.eu/">"Publiek Geld? Publieke Code!"</a>. Dit initiatief vraagt van wetgevers om de regel in te voeren dat met publiek geld gefinancierde software die ontwikkeld is voor de publieke sector publiek beschikbaar moet komen onder een Vrije Software-licentie. Als het publiek geld is dan zou het ook publieke code moeten zijn.</p>

                 <p><a href="/campaigns/publiccode/brochure">Onze brochure</a> vat FSFE's langdurige expertise samen met aanvullende kennis van leidende experts op verschillende ICT-gebieden. Het helpt lezers Vrije Software en haar voordelen voor een moderne digitale publieke infrastructuur te begrijpen. Help ons alstublieft bij het verspreiden van het verhaal over de campagne, <a href="https://publiccode.eu/#about">deel onze video's</a> (beschikbaar in vele talen) en, als u dat nog niet gedaan heeft: teken <a href="https://publiccode.eu/#action">onze open brief</a>.</p>


</body>
<tags>
<tag key="front-page"/>
<tag key="publicadministration">overheid</tag>
<tag key="de">Duitsland</tag>
<tag key="limux">LiMux</tag>
<tag key="pmpc">Publiek Geld Publieke Code</tag>
</tags>
<translator>André Ockers</translator>
<image url="https://fsfe.org/picturebase/miscellaneous/2019-limux-munich-800px.jpg" />
</html>
