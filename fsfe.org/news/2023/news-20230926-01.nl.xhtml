<?xml version="1.0" encoding="UTF-8"?>
<html newsdate="2023-09-26">
<version>1</version>

<head>
  <title>Vrolijke 40e verjaardag van Softwarevrijheid!</title>
</head>

<body>

<h1>Vrolijke 40e verjaardag van Softwarevrijheid!</h1>

<p>Al vier decennia lang werkt de Vrije Softwaregemeenschap eraan om gebruikers in staat te
stellen technologie te controleren en onze samenleving te helpen begrijpen hoe Vrije
Software bijdraagt aan vrijheid, transparantie en zelfbeschikking.</p> 

<figure>
  <img src="https://pics.fsfe.org/uploads/medium/f1/35/630abac3c6cb3e2d1fe8533395eb.png" 
  alt="GNU 40 anniversary image" />
  <figcaption>Wist u dat de meest krachtige supercomputers Vrije Software draaien?</figcaption> 
  </figure>

<p>Vier decennia geleden begon technologie onze levens te vormen: in de vroege jaren 1980
pasten computers nog niet in onze zakken maar vulden grote ruimtes, en begonnen we
over te stappen van cassettebandjes en floppy's naar CD’s om naar muziek te luisteren. In
1982, noemde het tijdschrift Time de computer "Persoon van het Jaar". Op dat moment
begonnen mensen de noodzaak om gebruikers controle over deze technologie te geven,
duidelijk te maken. Dus in 1983 werd het <a href="https://www.gnu.org/gnu/the-gnu-project.html">GNU-project</a>. aangekondigd door Richard M.
Stallman. Het doel: een besturingssysteem creëren dat geheel bestaat uit Vrije Software
om mensen in staat te stellen software te gebruiken, te begrijpen, aan te passen en te
delen. Twee jaren later werd de FSF, <a href="/about/fsfnetwork.html">ude zusterorganisatie van de FSFE</a>, opgericht als
juridische ruggengraat voor het GNU-project.</p>

<p><strong><a href="/about/softwarefreedom/testimonials.html">Softwarevrijheid: Getuigenissen</a></strong></p>

<p>Dat was het begin van de beweging voor softwarevrijheid! Vandaag is het een
wereldwijde en brede beweging die kleine lokale en grote wereldwijde bedrijven bevat,
evenals organisaties uit de burgersamenleving en duizenden professionals. Allen werken
naar een wereld waar de <a href="/freesoftware/index.html#freedoms">vier vrijheden</a> zijn gegarandeerd: gebruikers zijn vrij om software
te gebruiken en aan hun behoeften aan te passen en zijn in staat om te begrijpen en te
delen. Deze rechten ondersteunen andere fundamentele rechten zoals vrijheid van
meningsuiting, persvrijheid en privacy.</p>

<p>Het is een beweging die tegenwoordig <a href="/freesoftware/democracy.html">democratie beschermt</a>. Vrije Software draagt bij
aan de interactie en participatie van geïnteresseerde belanghebbenden en onze
samenleving. In het algemeen draagt het in staat stellen van mensen om software te
gebruiken om oplossingen voor hun problemen te creëren, bij aan het creëren van
betrouwbare systemen; maakt het technologie mogelijk die ons dient in plaats van
technologie die ons controleert.</p>


<h3>Softwarevrijheid en de GNU GPL</h3>
<p>In 1992 waren de essentiële componenten van het GNU-besturingssysteem af, behalve
de kernel. Toen in 1992 de Linux-kernel opnieuw werd gepubliceerd onder de GNU GPL,
vormde de combinatie GNU en Linux een compleet vrij besturingssysteem. Deze
combinatie is het <a href="http://www.gnu.org/gnu/gnu-linux-faq.html.">GNU/Linux systeem</a>.</p>

<p>Meestal gecombineerd met de Linux-kernel, vormt GNU de ruggengraat van het internet
en drijft zo miljoenen servers, desktops en ingebedde computerapparaten aan. Naast haar
technische vooruitgang pionierde GNU het concept “copyleft,” die het best wordt
geïllustreerd door de<a href="https://www.gnu.org/licenses/gpl-3.0.html">GNU General Public License( GPL)</a>.</p>

<p>Copyleft geeft aan een gebruiker toestemming om te genieten van de vier vrijheden van
Vrije Software, onder de voorwaarde dat deze vrijheden intact blijven in verdere
distributie van de software of afgeleide werken. In de praktijk betekent een copyleft-
licentie over het algemeen dat het afgeleide werk onder dezelfde licentie moet vallen als
het originele werk. Dit zorgt ervoor dat gebruikers van copyleft Vrije Software profiteren
van de vier rechten om het te gebruiken, te begrijpen, te delen en te verbeteren; deze
rechten kunnen de gebruikers niet ontzegd worden.</p>

<p>Dit sluit niet uit dat Vrije Software wordt verkocht, zolang de kopers na hun aankoop niet
beperkt worden in het uitoefenen van deze vier rechten. Vrije Software kan ook op
andere manieren gecommercialiseerd worden, zoals het verkopen van ondersteuning,
diensten of certificering. <a href="/freesoftware/legal/faq.html">(Leer meer over Vrije Software-licenties)</a>.</p>

<p>Veertig jaren later zijn GNU en Vrije Software zelfs nog relevanter. Software is een
onmisbare hulpbron geworden voor onze samenlevingen, maar gebruikers hebben er geen
volledige controle over. Apparaatfabrikanten, verkopers en internetplatforms hebben de
vrijheid van software beperkt door controle over apparaten van eindgebruikers uit te
oefenen, waardoor individuele autonomie, consumentenwelzijn en digitale soevereiniteit
worden bedreigd. Eindgebruikers moeten met Vrije Software eigenaar worden van hun
apparaten.</p>

<p>Apparaatneutraliteit kan de controle van eindgebruikers over apparaten herstellen; eerlijke
concurrentie in digitale markten vereist het waarborgen van softwarevrijheid voor
apparaten, bescherming van eindgebruikers tegen lock-in en bevordering van controle
over gegevens door eindgebruikers.</p>

<h3>Viering en hackerbijeenkomst</h3> 
<p>Het GNU-project viert met een <a href="https://www.gnu.org/gnu40/">40e verjaardag hackerbijeenkomst</a> op <strong>27 september in
het Volkshaus in Biel/Bienne</strong>, Zwitserland. Het evenement wordt georganiseerd door
GNUnet e.V. en staat open voor iedereen die wil vieren, werken aan of leren over Vrije
Software.</p>

<p>In Boston organiseert GNU-sponsor Free Software Foundation, een hackdag voor
families, studenten en iedereen met interesse in het vieren van GNU’s verjaardag. De dag
wordt gehouden <strong>op 1 oktober in de kantoren van de FSF in Boston (VS)</strong>.</p>

</body>
	
<tags>
  <tag key="front-page" />
   <tag key="gnu">GNU</tag>
   <tag key="gpl">GNU GPL</tag>
   <tag key="anniversary">Anniversary</tag>

</tags>

<image url="https://pics.fsfe.org/uploads/medium/f1/35/630abac3c6cb3e2d1fe8533395eb.png" 
  alt="GNU 40 anniversary image" />

</html>
