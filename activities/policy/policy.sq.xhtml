<?xml version="1.0" encoding="UTF-8" ?>

<html>
  <head>
    <title>Përmbledhje e politikave - FSFE</title>
  </head>

<body>
	<p id="category"><a href="/work.html">Puna jonë</a></p>
    <h1>Përmbledhje e politikave - FSFE</h1>

    <div id="introduction">
		<p>
			Software i Lirë - programe kompjuterike që mund t’i përdorë, studiojë, ndajë me të tjerë, dhe përmirësojë kushdo - ka një rëndësi kyçe në ndërtimin e një shoqërie të lirë informacioni. Software-i i Lirë është në themel të Internetit dhe shërben si bazë për shumicën e bizneseve më të suksesshëm në industrinë e teknologjive të informacionit. Vetëm me Software të Lirë përdoruesit kanë mundësi të kuptojnë plotësisht se ç’realizon faktikisht një program kompjuterik, ç’të dhëna dërgon dhe ku i dërgon, dhe se si i prodhon përfundimet e veta. Vetëm me Software të Lirë mund të ndërtojmë një shoqëri ku respektohen parime të tilla si privatësia, transparenca dhe liria e fjalës. Këto janë arsyet pse FSFE-ja lufton të promovojë Software-in e Lirë në nivel politik.
		</p>
    </div>
    
    <h2>Kërkesat Tona</h2>
    <p>FSFE-ja punon me ligjbërës dhe organizma publikë në Europë që të thellojë të drejtat e përdoruesve dhe zhvilluesve të Software-it të Lirë dhe për të rrëzuar pengesat ndaj Software-it të Lirë. Për të qenë të efektshëm, kemi përcaktuar synime të përpikta politike me të cilat do të merremi deri në 2019-n:</p>
    
    <h2 id="subpages">Lëvizje</h2>
		<ul>
			<li>
				<h3 class="center">
				<a href="/activities/policy/eu/policy-goals/public-bodies.html">Organizma publikë</a>
				</h3>
			</li>
			<li>
				<h3 class="center">
				<a href="/activities/policy/eu/policy-goals/distributed-systems.html">Sisteme të shpërndarë</a>
				</h3>
			</li>
			<li>
				<h3 class="center">
				<a href="/activities/policy/eu/policy-goals/consumer-rights.html">Të drejta konsumatori dhe sovranitet pajisjesh</a>
				</h3>
			</li>
			<li>
				<h3 class="center">
				<a href="/activities/policy/eu/policy-goals/privacy.html">Privatësi, survejim dhe kriptografi</a>
				</h3>
			</li>
		</ul>
		
		<h2>Veprimet Tona</h2>

    <div class="grid-50-50">
    
		<div class="box first">
			
			<h3>Disa tematika...</h3>
			
			<h4>Prokurimet</h4>
			<p>Software i Lirë i shkon përsosmërisht për shtat sektorit publik. Sjell efikasitet në qeverisje, transparencë për qytetarët, dhe bizneseve konkurrencë. FSFE-ja punon me ente publikë kudo në Europë që të përmirësojë procesin e prokurimeve publike TI dhe për të hapur mundësi për Software-in e Lirë. </p>
			
			<h4>Standarde të Hapëta</h4>
			<p>Standardet e Hapëta u lejojnë njerëzve të ndajnë me njëri-tjetrin lirisht çfarëdo lloj të dhënash dhe në besim të plotë. Ata parandalojnë kyçje formatesh dhe të tjera pengesa artificiale ndaj ndërveprueshmërisë, dhe nxisin mundësinë e zgjedhjes mes tregtuesve dhe zgjidhjeve teknologjike. Puna e FSFE-së për Standardet e Hapura synon garantimin e mundësisë që njerëzit ta kenë të lehtë të migrojnë drejt Software-it të Lirë ose nga një zgjidhje Software i Lirë në një tjetër. </p>
			
			<h4>Patenta Software-i</h4>
			<p>Patentat e software-it janë një kërcënim për shoqërinë dhe ekonominë. Ato kufizojnë risitë, dëmtojnë bizneset dhe e vendosin në rrezik të madh frymën krijuese në bashkëpunim. FSFE-ja lufton për ta mbajtur Europën të lirë nga patenta software-i, dhe punon në nivel OKB-je të që të mos ketë patenta mbi software-in në botë. </p>


		</div>
      
		<div class="box">
    
			<h3>...për shumë veprimtari</h3>

			<ul>
				<li><strong>Strategjia e Komisionit Europian Mbi Burimin e Hapur</strong></li>
				<p>Në 2014-n, Komisioni Europian ftoi të jepeshin propozime për ta ndihmuar në përcaktimin e një strategjie të re të saj të Burimit të Hapur. FSFE-ja dha të veta dhe mirëpriti me kujdes rezultatin përfundimtar.</p>
				
				<li><strong>Horizon 2020</strong></li>
				<p>Në 2011-n, FSFE-ja mori pjesë në konsultimet publike të Komisionit Europian që synonin përcaktimin e programit europian të financimeve të kërkimit në Europë për periudhën 2014-2020. Ne kërkuam nxitjen e kërkimin në dhe mbi Software-in e Lirë dhe që hedhja në qarkullim e tij të bëhet detyrimisht si Software i Lirë.</p> 
				
				<li><strong>Komisioni Europian vs Microsoft-it: Çështje Ndërveprueshmërie</strong></li>
				<p>Mes viteve 2001 dhe 2012 FSFE-ja mori pjesë si palë e tretë në hetime e Komisionit Europian të Microsoft-it. Kompania dyshohej për abuzim të pozicionit mbizotërues në fushën e ndërveprueshmërisë.</p>
				
			</ul>

		</div>
      
    </div>

</body>

</html>
<!--
Local Variables: ***
mode: xml ***
End: ***
-->
