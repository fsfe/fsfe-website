<?xml version="1.0" encoding="UTF-8"?>
<html newsdate="2014-05-06">
	<head>
		<title>Ανοιχτή επιστολή προς την Ευρωπαϊκή Επιτροπή: Σταματήστε τη Διαχείριση Ψηφιακών Περιορισμών (DRM) στο HTML5</title>
	</head>
	<body class="press release">

    <h1>Ανοιχτή επιστολή προς την Ευρωπαϊκή Επιτροπή: Σταματήστε τη Διαχείριση Ψηφιακών Περιορισμών (DRM) στο HTML5</h1>

    <p newsteaser="yes">Στη σημερινή <a href="http://dayagainstdrm.org/">"Ημέρα
      κατά του DRM"</a>, το Ευρωπαϊκό Ίδρυμα Ελεύθερου Λογισμικού (FSFE) έστειλε <a href="/activities/drm/open-letter-ec-drm-html.html">μια ανοικτή επιστολή προς την
      Ευρωπαϊκή Επιτροπή, ζητώντας από την Επιτροπή να εμποδίσει τη στενή ενσωμάτωση
      της τεχνολογίας των Μηχανισμών Διαχείρισης Ψηφιακών Περιορισμών στα
      πρότυπα HTML5</a>.</p>

    <p>Το Ευρωπαϊκό Ίδρυμα Ελεύθερου Λογισμικού (FSFE) ανησυχεί για τις προσπάθειες που γίνονται αυτήν την περίοδο,
    στην Κοινοπραξία World Wide Web Consortium (W3C), για τη διευκόλυνση της ενσωμάτωσης της τεχνολογίας
    Διαχείρισης Ψηφιακών Περιορισμών (DRM) στα προγράμματα περιήγησης ιστού (browsers). Η κοινοπραξία 
    W3C επιβλέπει πολλά από τα πρότυπα-κλειδιά πάνω στα οποία βασίζεται ο παγκόσμιος
    ιστός.</p>

    <p>
    Μια ομάδα εργασίας του W3C τυποποιεί τρεχόντως μια "Encrypted Media
    Extension" (EME, «Επέκταση Κρυπτογραφημένων Μέσων»), η οποία επιτρέπει στις εταιρείες να βάζουν εύκολα
    μη-ελεύθερα "Content Decryption Modules" (CDM, Αρθρώματα Αποκρυπτογράφησης Περιεχομένου) με λειτουργίες
    Διαχείρισης Ψηφιακών Περιορισμών (DRM), στερώντας από τους χρήστες τον έλεγχο των υπολογιστών τους.
    Οι περισσότερες τεχνολογίες DRM επιβάλλουν περιορισμούς που επεκτείνονται
    πολύ πιο μακριά από όσο επιτρέπουν τα δικαιώματα των καταναλωτών και οι νόμοι περί copyright.
    </p>
 
    <blockquote><p>"Η ενσωμάτωση δυνατοτήτων DRM στο HTML5 είναι σε
      αντίθεση με όλα εκείνα που έκαναν επιτυχημένο το Διαδίκτυο και
      τον Παγκόσμιο Ιστό," λέει ο Πρόεδρος του FSFE, ο Karsten
      Gerloff. "Είναι σε ευθεία αντίθεση με τα συμφέροντα της συντριπτικής
      πλειοψηφίας των χρηστών του Διαδικτύου παντού."</p></blockquote>

    <p>Ο έλεγχος αυτών των αρθρωμάτων DRM θα είναι και δύσκολος, αλλά και
    παράνομος. Ο πηγαίος τους κώδικας είναι ένα καλά φυλασσόμενο μυστικό της εταιρείας
    η οποία διανέμει το άρθρωμα. Ο έλεγχος και η υποβολή αναφορών για προβλήματα
    ασφαλείας θα είναι επίσης παράνομη στις πολλές χώρες που υιοθέτησαν
    τους λεγόμενους νόμους "κατά της καταστρατήγησης". Η υποβολή μιας αναφοράς για
    ένα θέμα ασφαλείας σε ένα άρθρωμα DRM θα εξέθετε τον συντάκτη της στον κίνδυνο για
    καταγγελίες από τους δημιουργούς του συγκεκριμένου αρθρώματος. </p>

    <p>Το FSFE ζητά από την Ευρωπαϊκή Επιτροπή να:</p>
    
    <ul> 
      
      <li>παρέμβει στην Κοινοπραξία W3C και να διασφαλίσει ότι η οργάνωση θα λάβει
      υπόψη της όλες αυτές τις ανησυχίες όταν αποφασίσει για την υιοθέτηση της Encrypted
      Media Extension (EME, «Επέκτασης Κρυπτογραφημένων Μέσων»).</li>
      
      <li>Δεσμευθεί ότι δεν θα κάνει χρήση της Επέκτασης Κρυπτογραφημένων Μέσων (Encrypted Media Extension)
      στη δική της υποδομή, ακόμη και αν αυτή η επέκταση τυποποιηθεί απο το ίδιο το
      W3C.</li>
      
      <li>Προστατεύσει τον κόσμο και τις εταιρείες από μηνύσεις για αντίστροφη μηχανική (reverse-engineer)
      της τεχνολογίας DRM και υποβολή αναφορών για ευπάθειες (vulnerabilities).</li>

    </ul>

   </body>
    <sidebar news="free software, security, DRM, Open Standards">
    </sidebar>
    <tags>
        <tag>front-page</tag>
        <tag>DRM</tag>
        <tag>W3C</tag><tag>OpenLetter</tag>
    </tags>
<translator>Constantine Mousafiris</translator>
</html>
