<?xml version="1.0" encoding="UTF-8"?>
<html newsdate="2015-02-10">
  <version>1</version>
  <head>
    <title>Positiebepaling voor het versterken van Open Educatieve Hulpbronnen op basis van Vrije Software</title>
  </head>
  <body>
    <h1>Positiebepaling voor het versterken van Open Educatieve Hulpbronnen op basis van Vrije Software</h1>
    <p>Bündnis Freie Bildung ("Bond voor Vrije Educatie") heeft vandaag samen met FSFE en andere partners haar positiebepaling gepubliceerd over het maken en gebruiken van Open Educational Resources (OER; "Open Educatieve Hulpbronnen"). Daarin eist de Bond het consequent publiceren van al het OER-materiaal onder publieke licenties en haar beschikbaarheid als Vrije Software in Open Standaard-formaten.</p>
    <p>De Bond voor Vrije Educatie volgt de visie om "alle educatieve hulpbronnen beschikbaar te hebben 
zonder juridische of technische belemmeringen". Dit kan alleen worden bereikt door het gebruik van Vrije Software en Open Standaarden. Als gevolg daarvan vinden we het als kernuitgangspunt van de eerste 
 <a href="http://buendnis-freie-bildung.de/positionspapier-oer/">positiebepaling<em> van de bond: "Der Weg zur Stärkung freier Bildungsmaterialien"</em></a>
 ("De weg naar het versterken van Open Educatieve Hulpbronnen", alleen verkrijgbaar in het Duits). De positiebepaling legt specifiek de focus op het maken en gebruiken van OER binnen het Duitse educatiesysteem.</p>
    <blockquote>
      <p>"In de komende jaren  zullen Open Educatieve Hulpbronnen 
steeds belangrijker worden binnen alle sectoren van publieke en private educatie", zegt 
Erik Albers van FSFE. "Vrije Software is onontkoombaar om de mogelijkheden van OER volledig te 
gebruiken. We zijn blij om vandaag met de Bündnis Freie Bildung mee te doen om begrip over deze 
context over te brengen in politiek en samenleving."</p>
    </blockquote>
    <p>Verder eist de positiebepaling het gebruik van Vrije Software tijdens de 
ontwikkeling of uitbouw van IT-infrastructuren. Daarbij zal het verplicht zijn om 
educatieve hulpbronnen te publiceren als zij met publiek geld zijn betaald als 
Open Educatieve Hulpbronnen. Hiermee verwacht de Bündnis Freie Bildung dat educatie 
meer fair wordt en dat participatieve structuren binnen het educatieve systeem worden 
vergroot. Beiden zijn kenmerken die steeds belangrijker worden met de doorgaande digitalisering 
van leren en onderwijzen.</p>
    <blockquote>
      <p>"Hoe meer we zien dat klassieke educatieve omgevingen 
voorzien zijn van computers, des te belangrijker het is om iedere leerling een educatie 
aan te bieden die onafhankelijk is van fabrikanten en producten, die participatief is en gebouwd is
bovenop vrij educatief materiaal. Dit begint voor FSFE met Vrije Software en bereikt in 
samenwerking met OER perfectie", zegt Erik Albers.</p>
    </blockquote>
    <h2>Over de Bündnis Freie Bildung</h2>
    <p>De <a href="http://buendnis-freie-bildung.de/">Bündnis Freie Bildung</a>
 is een coalitie van organisaties en individuen die het doel hebben om het gebruik en de 
ondersteuning van Open Educatieve Hulpbronnen op de agenda te zetten in politiek en samenleving.
Deze bond, of alliantie, is opgericht door Creative Commons Duitsland, Open 
Knowledge Foundation Duitsland en Wikimedia Duitsland. De FSFE werkt als partner samen met 
de Bündnis. Binnen de alliantie vergroot FSFE het bewustzijn over vrije technologie - met name 
Vrije Software en Open Standaarden - als noodzakelijke voorwaarde voor een duurzame ontwikkeling 
van Open Educatieve Hulpbronnen.</p>
  </body>
  <tags>
    <tag key="education">Open Educatieve Hulpbronnen</tag>
    <tag key="de">Duitsland</tag>
    <tag key="education"/>
    <tag key="front-page"/>
  </tags>
  <translator>André Ockers</translator>
</html>
