<?xml version="1.0" encoding="UTF-8"?>
<html newsdate="2022-07-14">
<version>1</version>

<head>
  <title>La FSFE cerca stagista per supportare le attività di policy</title>
</head>

<body>
 
	
<h1 id="the-fsfe-is-looking-for-an-intern-to-support-policy-activities">La FSFE cerca stagista per supportare le attività di policy</h1>


<p>Stiamo cercando una persona per una posizione da stagista che sia affidabile e motivata per supportare le attività di policy della FSFE e contribuire al nostro lavoro per dare alle persone i mezzi per controllare la tecnologia. La persona lavorerà 35 ore a settimana con il nostro team nell'ufficio della FSFE di Berlino per un periodo di sei mesi.
</p>

<figure>
    <img src="https://pics.fsfe.org/uploads/big/81d95edef4dbe0fb29b9440c0ae2f094.jpg"
    alt="un team di lavoro in una sessione di brainstorming" />
</figure>

<h2 id="about-the-fsfe">Informazioni sulla FSFE </h2>

<p>La Free Software Foundation Europe è una organizzazione benefica che dà agli utenti i mezzi per controllare la tecnologia. Il software coinvolge profondamente tutti gli aspetti della nostra vita ed è importante che la tecnologia ci dia più potere anziché limitarci. Il Software Libero garantisce a tutti il diritto di usare, studiare, adattare e condividere il software. Questi diritti aiutano a sostenere altre libertà fondamentali come la libertà di parola, la libertà di stampa e la privacy. 
</p>

<p>La FSFE aiuta le persone e le organizzazioni a comprendere come il Software Libero contribuisca alla libertà, alla trasparenza e all'autodeterminazione. La FSFE rafforza i diritti degli utenti rimuovendo gli ostacoli che frenano l'utilizzo del Software Libero, incoraggia le persone ad usare e sviluppare Software Libero, e fornisce risorse per consentire a chiunque di promuovere ulteriormente il Software Libero in Europa. 
</p>

<p>Ci occupiamo di molte attività in ambito legale, economico, politico e tecnico nel campo del Software Libero. Il nostro lavoro è reso possibile da una comunità di volontari, sostenitori, donatori, e da uno staff. 
</p>

<h2 id="we-are-looking-for-an-intern">Stiamo cercando stagista</h2>


<p>Stiamo cercando una persona per una posizione da stagista che sia affidabile e motivata per il nostro team delle policy. Sosterrai le attività della FSFE e lavorerai a stretto contatto con la nostra squadra. I nostri stage sono di grande valore per noi, quindi ci assicuriamo di offrire ai nostri stagisti l'opportunità di conoscere il Software Libero e di come svolgere attività di lobbying, oltre ad incontrare e lavorare con la nostra energica comunità in tutta Europa. La persona lavorerà 35 ore a settimana con il nostro team nell'ufficio della FSFE di Berlino per un periodo di sei mesi.
</p> 

<p>Ulteriori informazioni sui nostri stage e <a 
href="/about/jobs/internship">cosa dicono gli ex-stagisti.</a>
</p>



<h2 id="main-responsibilities">Responsabilità principali</h2>


<ul>
  <li>Supportare i progetti di policy della FSFE come "<a href="/activities/publiccode/publiccode.html">Denaro pubblico? Codice pubblico!</a>", tra i tanti.</li>
  <li>Condurre ricerca di base nel campo della politica, dell'amministrazione e dell'economia.</li>
  <li>Assistere il nostro team delle policy formulando posizioni politiche su varie questioni.</li>
  <li>Comunicare con persone della comunità della FSFE, con ONG, con l'industria e con le pubbliche amministrazioni.</li>
  <li>Collaborare insieme ai volontari e altre persone nel lavoro su vari progetti.</li>
  <li>Attività di ufficio generali.</li>
  </ul>

<h2 id="qualifications">Qualifiche</h2>

<ul>
  <li>Basi di economia, finanza, scienze politiche o settori correlati.</li>
  <li>Interesse in temi di policy fiscali ed economiche, come le policy sul budget e sulle tasse.</li>
  <li>Una buona conoscenza del mercato europeo e del suo regolamento è un vantaggio.</li>
  <li>La conoscenza specifica del settore industriale dell'ICT è un plus.</li>
  <li>Eccellente inglese parlato e scritto, altre lingue europee sono considerate un plus.</li>
  <li>Molto affidabile, ben organizzato e collaborativo con i colleghi.</li>
</ul>

<h2 id="attitude">Attitudini</h2>

<p>Ti preoccupi del cambiamento sociale e politico per le prossime generazioni e ti interessa acquisire esperienza pratica imparando dalle nostre diverse attività di policy. Stiamo cercando un membro della nostra squadra affidabile e ben organizzato che sia interessato a supportare l'organizzazione nel rendere il mondo migliore per le generazioni future. 
</p>


<h2 id="how-to-apply">Come candidarsi</h2>

<p>Per candidarti, invia per e-mail al massimo una pagina di presentazione e un Curriculum Vitae di massimo due pagine in formato PDF all'indirizzo email <email>jobs@fsfe.org</email>, 
con oggetto <em> "Intern position"</em>. Non includere tue foto nella candidatura.   <strong>Non c'è un termine immediato per la presentazione delle domande</strong>, ma si consiglia di candidarsi il prima possibile in quanto le domande saranno esaminate a rotazione. Indica cortesemente una possibile data di inizio dello stage. 
</p>

<p>La posizione è per un periodo di 6 mesi, a tempo pieno per 35 ore a settimana, con data di inizio da concordare. Il luogo dello stage è Berlino, Germania. Sarà pertanto richiesto di dimostrare la possibilità di lavorare legalmente in Germania, tramite la cittadinanza UE o avendo un permesso di soggiorno e di lavoro per tutta la durata dello stage. Questo stage è remunerato secondo il salario minimo tedesco. I tuoi dati personali verranno cancellati 3 mesi dopo la scelta del candidato.</p>

<p>Il Software Libero è per servire tutti a prescindere dall'età, dall'abilità o disabilità, dall'identità di genere, dal sesso, dalla razza, dalla nazionalità, dalla religione o dall'orientamento sessuale. Perciò incoraggiamo candidature da qualsiasi contesto e promettiamo di valutare tutte le candidature in base al merito, senza tener conto delle caratteristiche sopra elencate. Per promuovere la diversità e l'uguaglianza nella comunità del Software Libero, per candidature di ugual valore, daremo la preferenza ai candidati identificati come parte di una demografia tradizionalmente emarginata a riguardo della tecnologia. 
 </p>

<h2 id="you-might-be-interested-in">Potrebbe interessarti</h2>

<figure>
  <img src="https://pics.fsfe.org/uploads/medium/96209609ac28be2d5d2674978abf95a7.png"
       alt="20 years FSFE - 8 past interns" />
       <figcaption>Un grazie agli ex stagisti della FSFE</figcaption>
</figure>

<p>Uno stage alla FSFE può essere un'esperienza intensa ma arricchente. Abbiamo chiesto a otto dei nostri ex stagisti del loro tempo passato alla FSFE. Dai un'occhiata a cosa aspettarsi da questa posizione nella nostra <a 
href="/news/2022/news-20220121-01.html">intervista con gli stagisti passati</a>.
</p>

</body>

<tags>
  <tag key="front-page"/>
  <tag key="career">Posto di lavoro</tag>
  <tag key="internal">Interno</tag>
</tags>

<discussion href="https://community.fsfe.org/t/883"/>

<image url="https://pics.fsfe.org/uploads/big/81d95edef4dbe0fb29b9440c0ae2f094.jpg" alt="un team di lavoro in una sessione di brainstorming" />


</html>
