<?xml version="1.0" encoding="UTF-8" ?>

<html>
  <version>1</version>

  <head>
    <title>
      FSFE - waarnemer WIPO - Referentiedocument over de basisprincipes
      van Vrije Software
      </title>
  </head>

  <body>

    <p align="center">
      [ <a href="FSER.pdf">PDF Englese versie (53k)</a> ]
    </p>

    <h1 align="center">Vrije Software - Referentiedocument over de basisprincipes</h1>

    <p>
      In internationale en nationale politieke fora is Vrije Software
      een onderwerp geworden dat steeds meer aan belang wint. Dit
      document geeft een inzicht in enkele van de basisprincipes van
      Vrije Software zodat afgevaardigden zich kunnen richten op de kern
      van de zaak.
    </p>

    <h2>Vrij staat voor vrijheid, niet voor gratis</h2>

    <p>
      Vrij in Vrije Software staat exclusief voor vrijheid, men heeft
      het hier nooit over de prijs. We moeten hier geregeld de aandacht
      op vestigen omdat dit principe door de dubbele betekenis ervan in
      het Engels, één die in andere talen meestal niet bestaat, vaak
      verkeerd wordt voorgesteld. Vrije Software wordt al sinds de jaren
      tachtig van de vorige eeuw in hoofdzaak gedefinieerd door de
      volgende vier fundamentele vrijheden:
    </p>
    
    <ul>
    
      <li><b>De vrijheid een programma te gebruiken, voor om het even
        welk doeleinde.</b><br />
        <em>Het plaatsen van beperkingen op het gebruik Vrije Software,
        zowel op gebied van tijd ('30 dagen proefperiode',' licentie
        vervalt op 1 januari 2007') als op geografisch gebied ('Mag in
        een land X niet gebruikt worden), maken een programma
        niet-vrij.</em></li>
        
      <li><b>De vrijheid om een programma te bestuderen en aan te passen
        aan uw eigen behoeften.</b><br />
        <em>Juridische of praktische beperkingen creëren die het
        begrijpen en aanpassen van een programma bemoeilijken zoals 
        het verplichten tot een aankoop, speciale licenties, het 
        moeten tekenen van een niet-openbaarmakingsovereenkomst (NDA)
        of het niet toegankelijk maken van de versie van het programma
        die voor de mens het makkelijkst te lezen en te veranderen is
        (de broncode) maken een programma propriëtair.</em></li>
        
      <li><b>De vrijheid om kopieën te maken en te verdelen.</b><br />
        <em>Als u een programma niet mag verder geven aan iemand anders
        dan wordt het programma niet-vrij. Als u dat wil mag u 
        daarvoor iets aanrekenen.</em></li>
        
      <li><b>De vrijheid om het programma te verbeteren en de
        verbeterde versie te verdelen.</b><br />
        <em>Niet iedereen is programmeur of even sterk in elk van de
        specialiteiten. Dankzij deze vrijheid kunnen de mensen met de
        juiste vaardigheden de mensen helpen die deze vaardigheden niet
        beheersen. Ook dit kan gebeuren tegen vergoeding.</em></li>
        
    </ul>

    <h3>Rechten, geen verplichtingen</h3>

    <p>
      Deze vrijheden zijn rechten, geen verplichtingen. Elke organisatie
      of persoon kan ervoor kiezen deze niet te gebruiken, maar kan er
      natuurlijk ook voor kiezen ze allemaal te gebruiken. We willen er
      in het bijzonder nog eens op wijzen dat Vrije Software commercieel
      gebruik niet uitsluit. Als een programma commercieel gebruik en
      commerciele verdeling uitsluit, is het geen Vrije Software. Het is
      nu zelfs al realiteit dat steeds meer bedrijven hun bedrijfsmodel
      geheel of gedeeltelijk opbouwen rond Vrije Software. Onder deze
      bedrijven bevinden zich enkele van de grootste verkopers van
      propriëtaire software. Vrije Software maakt het juridisch mogelijk
      dat iedereen hulp en ondersteuning kan bieden, maar maakt daar 
      geen verplichting van.
    </p>

    <h3>Geïmplementeerd door middel van de auteursrechten</h3>

    <p>
      Deze vrijheden worden grotendeels geïmplementeerd door middel van
      de auteursrechten. Dit is niet altijd waar, software uit het
      publiek domein is ook Vrije Software maar dan een speciaal
      deelgebied. Voor het overgrote deel van de software is het de
      licentie van de auteur die bepaalt of het programma echt Vrije
      Software is. Als een licentie van de auteur de hierboven
      beschreven vrijheden mogelijk maakt dan is het een Vrije
      Softwarelicentie. Vandaag de dag zijn worden tussen de 50 en de
      150 van deze licenties gebruikt.
    </p>

    <p>
      Dit verrassend laag aantal licenties is te danken aan een traditie
      in de Vrije Softwaregemeenschap om te kiezen voor bestaande, 
      welbekende licenties en niet steeds een nieuwe licentie te
      schrijven voor elk programma. Dit betekent ook dat het volstaat
      om een handvol licenties te bestuderen om meer dan 90% van de
      voorwaarden van alle licenties te begrijpen. Dit maakt de taak
      om de licenties te beheren en na te leven veel minder zwaar.
    </p>

    <h2>Terminologie</h2>

    <p>
      Er wordt door veel verschillende kampen over Vrije Software
      gepraat, met de daarbij behorende antoniemen en synoniemen. Dit
      zorgt vaak voor twijfel en verwarring. Daarom volgt hierna een
      kleine verduidelijking.
    </p>

    <h3>Antoniemen</h3>

    <p>
      Het antoniem van Vrije Software is propriëtaire software of
      niet-vrije software. Commerciële software is geen antoniem van
      Vrij Software aangezien er geen verband bestaat tussen de
      begrippen commercieel en vrijheid. Commerciële Vrije Software is
      even normaal als niet-commerciële propriëtaire software, dit
      laatste wordt trouwens ook vaak 'freeware' genoemd.
    </p>

    <h3>Synoniemen</h3>  

    <p>
      Vanaf 1992 wordt de term 'Libre Software' in sommige delen van
      Europa gepromoot als synoniem voor Vrije Software om de
      verwarring tengevolge van de Engelse taal te vermijden. De term
      "Open Source" werd in 1998 door het Open Source Initiative (OSI)
      voorgesteld als promotieterm. De OSI-definitie voor "Open Source"
      omvat dezelfde familie van licenties als diegene omschreven door
      de Vrije Softwaredefinitie uit 1989 (die we hierboven
      beschreven).
    </p>

    <p>
      Als je het zuiver vanuit licentie bekijkt, zijn "Libre Software"
      en "Open Source" synoniemen voor Vrije Software. Combinaties van
      deze termen zoals "FOSS" en "FLOSS", benadrukken op een
      redundante wijze het karakter van de software.</p>

    <h3>Dubbelzinnig</h3>

    <p>
      De term "Open Source" werd voor hij in 1998 gedefinieerd werd al
      op verschillende manieren gebruikt. Ook vandaag wordt hij nog vaak
      gebruikt voor zaken die elkaar vaak uitsluiten en helemaal niet
      overeenstemmen met de Open Sourcedefinitie van het OSI. De term
      "Open Source" kan dus naar Vrije Software verwijzen, maar het 
      verwijst ook vaak naar software die helemaal niet aan de
      hierboven beschreven criteria voldoet. De term wordt ook vaak
      gebruikt om te verwijzen naar een specifiek ontwikkelmodel voor
      software. Wat uiteindelijk ook geen rechtstreeks verband heeft
      met Vrije Software aangezien sommige delen van Vrije Software
      ontwikkeld worden in gesloten ontwikkelmodellen en men voor
      het ontwikkelen van propriëtaire software steeds meer
      experimenteert met open ontwikkelmodellen. Dit maakt de term
      "Open Source" heel dubbelzinnig en moeilijk bruikbaar voor 
      domeinen die voor hun goede werking afhankelijk zijn van
      duidelijke, goed omschreven begrippen zoals wetenschappen,
      justitie en politiek.
    </p>

    <h2>Overwegingen voor het openbaar beleid</h2>

    <p>In tegenstelling met propriëtaire software, zal het bij Vrije
      Software nooit mogelijk zijn dat één bedrijf de volledige
      controle heeft over een programma. Als een overheid kiest voor een
      Vrije Softwareoplossing beschermen ze hun onafhankelijkheid tegen
      mogelijke belangen van binnen- of buitenlandse bedrijven. Het
      zorgt ervoor dat ze hun politiek mandaat vrij en onafhankelijk
      kunnen invullen, wat een soeverein recht moet zijn voor elke
      overheid. De voorkeur geven aan, of het verplicht maken van Vrije
      Software verstevigt dit recht en werkt altijd niet-discriminerend.
      Het garandeert een technologische en politieke neutraliteit
      aangezien Vrije Software nooit de eigendom is van een producent
      of een organisatie. Elke verkoper kan ook Vrije Software
      aanbieden van een derde. Als producenten zaken willen doen met
      overheden, dan moeten ze de onafhankelijkheid van die overheid
      respecteren door haar eigen software onder een Vrije
      Softwarelicentie aan te bieden.
    </p>

    <h3>Over de FSFE</h3>

    <p>
      De <a href="/">Free Software Foundation
      Europe</a> (FSFE) is een Europese NGO die zich toelegt op alle
      aspecten van Vrije Software. Ze zijn een kenniscentrum voor de
      industrie, de politiek en de samenleving in het algemeen. Ze nemen
      deel aan verschillende evenementen, bieden fiduciaire diensten 
      voor Vrije Softwareauteurs en werken mee aan projecten voor 
      onderzoek en ontwikkeling op Europees en nationaal niveau. U vindt
      meer informatie op onze <a href="/">
      website</a>. U kan ook contact opnemen met <a 
      href="/about/people/greve/">Georg C.F. Greve</a>, de auteur van dit
      document, via het e-mailadres <a
      href="mailto:greve@fsfe.org">greve@fsfe.org</a>.
      Commentaar en vragen zijn altijd welkom.
    </p>

  </body>

</html>
<!--
Local Variables: ***
mode: xml ***
End: ***
-->
