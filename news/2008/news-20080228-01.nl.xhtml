<?xml version="1.0" encoding="UTF-8"?>

<html>
  <version>1</version>

  <head>
    <title>
      Nieuws - FSFE vraagt Microsoft om zijn
      interoperabiliteitsinformatie zonder beperkingen vrij te geven
    </title>
  </head>
  <body>
    <h1>
      FSFE vraagt Microsoft om zijn interoperabiliteitsinformatie
      zonder beperkingen vrij te geven
    </h1>

    <p>
      De Europese Commissie gaf Microsoft een boete van 899 miljoen
      Euro voor anti-competitief gedrag door de toegang tot zijn
      interoperabiliteitsinformatie te beperken door middel van
      onredelijk hoge prijzen tot oktober 2007. Deze boete komt
      bovenop eerdere boetes van 497 miljoen Euro en 280 miljoen Euro
      die Europa reeds oplegde in hetzelfde onderzoek. Het totale
      bedrag van de boetes bedraagt reeds 1.676 miljoen Euro.
    </p>

    <p>
      "Microsoft is het laatste bedrijf dat nog actief promotie maakt
      voor het gebruik van softwarepatenten om interoperabiliteit te
      beperken. Zo'n gedrag kan niet meer getolereerd worden in onze
      internetmaatschappij waar alle componenten, ongeacht hun
      oorsprong, naadloos moeten kunnen samenwerken", zegt Georg
      Greve, voorzitter van de Free Software Foundation Europe.
    </p>

    <p>
      "Het idee dat interoperabiliteitsinformatie voor software
      beperkt kan worden door middel van softwarepatenten is gewoon
      onaanvaardbaar", vertelt Shane Coughlan, hoofd van FSFE's
      Freedom Task Force. "De commissie erkent nu dit probleem, zij
      begrijpen dat royalties op patenten de markt kunnen
      verstoren. Wij moeten er voor zorgen dat zo'n verstoring van de
      markt niet opnieuw voorkomt. Als Microsoft eerlijk wil handelen
      moeten ze alle interoperabiliteitsinformatie voor haar producten
      vrij van royalties verdelen."
    </p>

    <p>
      "Microsoft misbruikt zijn monopolie om concurrentie en keuze te
      verhinderen", zegt Jonas Oberg, vice-voorzitter van de Free
      Software Foundation Europe. "De beslissing die de commissie
      gisteren nam helpt om de situatie wat recht te trekken, maar
      Microsoft plukt nog steeds de vruchten van zijn jarenlange
      misbruiken. Onze acties zijn nodig om de vrije Europese
      softwaremarkt te herstellen."
    </p>

    <p>
      Achtergrond: <a href="http://europa.eu/rapid/pressReleasesAction.do?reference=IP/08/318&amp;format=HTML&amp;aged=0&amp;language=EN&amp;guiLanguage=en">
      Het persbericht van de Europese Commissie</a>.
    </p>

    <p>De Free Software Foundation Europe:</p>

    <p class="aboutfsfe">
      De Free Software Foundation Europe (FSFE) is een
      niet-gouvernementele, non-profit organisatie die actief is in
      verschillende Europese landen en betrokken is bij veel globale
      activiteiten. De toegang tot software bepaalt je kansen in de
      digitale samenleving. Om iedereen gelijke kansen te geven in het
      informatietijdperk en om tevens een vrije concurrentie mogelijk
      te houden, werkt de FSFE aan de vooruitgang en de promotie van
      Vrije Software gedefiniëerd met de vrijheden om de software te
      gebruiken, te bestuderen, te verbeteren en te kopiëren. De FSFE
      werd opgericht in 2001 om het bewustzijn voor deze zaken te
      vergroten, om Vrije Software politiek en juridisch veilig te
      stellen en om mensen te ondersteunen bij het ontwikkelen van
      Vrije Software.<br/>
      Extra informatie: <a href="/">https://fsfe.org</a>
    </p>
  </body>

</html>
<!--
Local Variables: ***
mode: xml ***
End: ***
-->
