<?xml version="1.0" encoding="UTF-8" ?>
<html newsdate="2015-06-05" type="newsletter">

<head>
	<title>Buletini i FSFE-së - Qershor 2015</title>
</head>

<body class="newsletter article" microformats="h-entry" id="nl-201506">
	<h1 class="p-name">Buletini i FSFE-së - Qershor 2015</h1>
	<div class="e-content">

	<h2>Për kë bien këmbanat?</h2>

	<p newsteaser="yes">
		Të mërkurën e parë të majit, një koalicion organizmash për liri dixhitale,
                përfshi FSFE-në, dhe shumë veprimtarë individualë organizuan
		<a href="https://www.defectivebydesign.org/dayagainstdrm">Ditën Ndërkombëtare Kundër DRM-së</a> 
                për 2015-n, për ndërgjegjësim rreth Administrimit Dixhital të Kufizimeve dixhitale, një mekanizëm
                i kudondodhur dhe i rrënjosur thellë, i konceptuar për t’u plaçkitur shtetasve
                konceptin e pronësisë.
	</p>
	
	<p>
		Në një vijë me mbrojtës të shumtë të të drejtave të konsumatorit dhe
                të lirive dixhitale, botuam
		<a href="/news/2015/news-20150506-01.html">një deklaratë ku u kërkohet
		ligjbërësve të garantojnë të drejtën tradicionale për të gëzuar</a> pronën
                tonë. Kjo është bërë e nevojshme nga gërryerja e pandalshme e derisotshme e 
                të drejtave për të ndrequr dhe modifikuar gjëra që i kemi në pronësi dhe
                nga vala e rinuar e trysnisë nga kompani të ndryshme prodhuese, të tilla si
		<a href="http://copyright.gov/1201/2015/comments-032715/class%2021/John_Deere_Class21_1201_2014.pdf">John Deere</a>, një nga prodhuesit më të mëdhenj
                të pajisjeve bujqësore, për t’u mohuar klientëve të tyre të drejtën
                për të modifikuar çka kanë në pronësi, ashtu si duan ata, duke u bazuar në
                ligje të dëmshme, të tillë si US Digital Millennium Copyright Act, i cili ua
                ndalon konsumatorëve të anashkalojnë apo të heqin qafe defekte në gjëra
                që kanë blerë.
	</p>

	<h2>FSFE-ja po kërkon një arkitekt sistemesh</h2>

	<p>
		Falë rritjes së qëndrueshme që kemi parë vitet e fundit, infrastruktura
                jonë ka mbërritur në një fazë ku nuk është më në gjendje të plotësojë
                nevojat tona. Ndaj, po
		<a href="/news/2015/news-20150527-01.html">kërkojmë një arkitekt sistemesh</a>
		që të na ndihmojë të dokumentojmë nga se varet infrastruktura jonë ekzistuese,
                ta kalojmë këtë në një arkitekturë të mirëmbajtshme, dhe të ndihmojë përgjegjësit
                e sistemit tonë të migrojnë shërbimet tona në arkitekturën e re.
	</p>
	
	<p>
		Nëse keni një ide të mjaftueshme mbi Software-in e Lirë, mbi krijim
		dokumentimi teknik, virtualizim, MTA, shërbyes baze të dhënash, dhe shërbime
                web, dhe dëshironi të na ndihmoni të sigurojmë përshkallëzueshmërinë 
                dhe funksionimin e vazhdueshëm të shërbimeve të Anëtarësisë Shok dhe mjeteve
                tona të brendshme, atëherë jeni i mirëpritur të aplikoni duke u lidhur
                me drejtorin tonë ekzekutiv,
		<a href="/about/oberg/index.html">Jonas Öberg</a>. Ky është shansi juaj për
                të fituar një kuptim më të thellë të sfidave teknike me të cilat ndeshet
                stafi dhe vullnetarët tanë, dhe për të na ndihmuar të kapërcejmë këto
                vështirësi!
	</p>

	<h2>Diçka krejt tjetër</h2>

	<ul>
		<li>
			Guido Arnold, bashkërenduesi i ekipit të FSFE-së për arsimin, mbajti një fjalë
                        në DORS/CLUC në Zagreb rreth adoptimit të Software-it të Lirë në arsim, nëpër
                        Europë
			dhe shkroi <a href="http://blogs.fsfe.org/guido/2015/06/free-software-in-education-keynote-at-dorscluc/">një postim të shkurtër rreth saj</a>.
		</li>
		<li>
			Presidenti ynë, Karsten Gerloff, shkroi një postim blogu ku shpjegohet
			<a href="http://blogs.fsfe.org/gerloff/2015/06/01/facebook-offers-to-send-you-encrypted-emails-this-wont-help-you/">pse mundësia e re në Facebook për fshehtëzim
                        njoftimesh email-i përmes përdorimit të standardit
                        OpenPGP është e padobi</a>.
			Thelbi është që, në Facebook, produkti jeni ju dhe
			“veçoria” e re nuk do t’i mbrojë të dhënat tuaja
                        as nga organet duargjata të ligjit, dhe as nga industria
                        e reklamave, e gatshme të paguajë.
		</li>
		<li>
			<a href="/associates/associates.html">Shoqata</a>
			<a href="https://ceata.org/">Fundaţia Ceata</a>, bashkëpunëtore
                        e jona, po organizon në Bukuresht, Rumani, më 6 dhe 7 Qershor,
                        një konferencë të quajtur <a href="http://coliberator.ro/2015/">Coliberator '15</a>.
			Në konferencë, si folës gjatë edicioneve të kaluara, kanë
                        marrë pjesë presidenti ynë Karsten Gerloff dhe themeluesi
                        i lëvizjes për Software të Lirë, Richard M. Stallman.
		</li>
		<li>Nga grumbullimet planet:</li>
		<ul>
			<li>
				Anëtari shok Kevin Keijzer shkruan mbi
				<a href="http://blogs.fsfe.org/the_unconventional/2015/05/08/flashing-coreboot-on-a-t60-with-a-raspberry-pi/">çlirimin e një Thinkpad T60p</a>
				për një tjetër anëtar shok, Andrean, i cili
				<a href="https://blogs.fsfe.org/ao/2015/05/29/how-i-got-a-thinkpad-t60p-coreboot-gnu-linux-libre-trisquel-laptop/">procesin e shqyrton këtu</a>.
			</li>
			<li>
				Daniel Pocock u tregon njerëzve se si
				<a href="http://danielpocock.com/quick-start-blender-video-editing">të përdorin Blender-in për përpunime videosh</a>.
			</li>
			<li>
				Max Mehl, praktikant i dikurshëm, shkruan mbi
				<a href="http://blog.mehl.mx/2015/technology-and-free-software-in-tz/">përshtypjet e tij si vullnetar në Afrikë</a>.
				Maksi ofron një perspektivë pakëz të çuditshme, por
                                që të hap sytë, mbi mënyrën se si tanzanianët perceptojnë teknologjinë.
			</li>
		</ul>
	</ul>

	<h2>Aktivizohuni: bëjuni thirrje ligjvënësve të kundërshtojnë TTIP-në, CETA</h2>

	<p>
		Ky buletin nisi me DRM-në; dhe do të mbyllet me DRM-në:
		aktorë pa skrupuj po përpiqen të përdorin marrëveshje tregtare
                të negociuara në fshehtësi, TTIP (Transatlantic Trade and Investment Partnership) dhe
		CETA (Comprehensive Economic and Trade Agreement) për ta bërë tejet të vështirë
                për qeveri të ardhshme heqjen qafe të ndalimeve të tanishme
                ndaj anashkalimit të mekanizmave të kufizimeve dixhitale. Në vend të kësaj,
                ata do t’i detyronin qeveritë të zbatojnë dënime edhe më të rënda për këdo
                që guxon të luajë me pronësinë e tyre.
	</p>

	<p>
		Ne të FSFE-së do të donim ta shmangnim këtë të ardhme. Ndaj ju kërkojmë
                të lidheni me përfaqësuesit tuaj në parlamentin europian dhe
                në ente të ndryshme legjislative kudo në Europë dhe t’i vini në dijeni
		se dëshironi që ligjet europiane të mbeten pronë e ligjvënësve europianë
                Kërkojuni atyre të kundërshtojnë marrëveshje
		<a href="https://blogs.fsfe.org/lucile.falg/2014/08/11/ttip-policy-laundering-a-few-reasons-for-free-software-communities-to-get-angry/">të vendosura në fshehtësi</a>; kërkojuni
                atyre të kërkojnë transparencë dhe të qenët të hapur; dhe, më e rëndësishmja,
		bëjeni tani dhe tregojuni ligjvënësve tuaj gjërat që do të donit të bënit
                me ato çka keni në pronësi.
	</p>
	
	<p>
		Do të ishte e dëshirueshme t’u tregonit se ç’nuk do të ishit në gjendje të bënit,
                nëse këto marrëveshje tregtare të fshehta do të miratoheshin, por ja që s’mundeni:
		nuk e njohim gjendjen e tanishme të pazareve. Kjo është mjaft shqetësuese,
                por mos u dëshpëroni: shumica e të zgjedhurve tanë janë po ashtu në errësirë, 
                dhe ka pak gjasa që kjo t’u pëlqejë. Kjo na ofron një mundësi unike t’i
                sintonizojmë ata kundër marrëveshjeve, përpara se këto të finalizohen
                dhe të paraqiten për miratim: le t’i bëjmë përfaqësuesit tanë t’i kundërshtojnë
                këto pazare, tani, sa munden të marrin një vendim të bazuar në parime
                demokratike dhe pa u dashur të ndajnë nëse përfitimet ekonomike tejkalojnë
                dëmin e propozuar ndaj një shoqërie të lirë.
	</p>

	<p>
		Falënderime për krejt <a href="/contribute/contribute.html">vullnetarët</a>,
		<a href="http://fellowship.fsfe.org/join">anëtarët shok</a> dhe
		<a href="/donate/thankgnus.html">korporatat dhuruese</a> që bëjnë të mundur
                punën tonë, <br/>
		<a href="/about/repentinus">Heiki Lõhmus</a>,
		<a href="/index.html">FSFE</a>
	</p>
	
	</div>
	<!--/e-content-->
</body>

<sidebar promo="about-fsfe" />
<author id="repentinus" />
<date>
	<original content="2015-06-05" />
</date>
<followup>donate</followup>
<tags>
	<tag>newsletter</tag>
</tags>

</html>
<!--
Local Variables: ***
mode: xml ***
End: ***
-->
