<?xml version="1.0" encoding="UTF-8"?>
<html newsdate="2022-03-02">
<version>1</version>

<head>
  <title>Sessione online: il futuro della Libertà del Router in Austria</title>
</head>

<body>

<h1>Sessione online: il futuro della Libertà del Router in Austria</h1>

<p>L'Austria ha introdotto una riforma della legge per il settore delle telecomunicazioni che impatta la capacità dei consumatori di scegliere e usare propri router e modem. Insieme all'Associazione dei produttori delle apparecchiature terminali (VTKE), la FSFE sta organizzando una sessione su "Il futuro della Libertà del Router in Austria".
</p>

<p>La Free Software Foundation Europe (FSFE) e la <a href="https://vtke.eu/">Associazione dei produttori delle apparecchiature terminali per le telecomunicaioni (VTKE)</a> stanno organizzando una sessione online a riguardo del futuro della Libertà del Router in Austria. In questa sessione, ci sarà l'opportunità di conoscere più approfonditamente del perché la Libertà del Router sia fondamentale non sono per i diritti dei consumatori, ma anche per un mercato dei router e dei modem funzionale e competitivo.</p>

<p>L'evento verrà moderato da Barbara Wimmer, una giornalista che si occupa di tecnologia in Austria, e la partecipazione è gratuita e aperta a tutti. All'evento si parlerà in tedesco. Puoi controllare il programma <a href="https://download.fsfe.org/routers/RouterFreedom-Austria-Agenda.en.pdf">qui</a>.
</p>

<ul>
  <li><b>Quando:</b> 15 marzo 2022 alle 09:30 CET</li>

  <li><b>Dove:</b> <a href="https://conf.fsfe.org/b/workshop">Istanza online della FSFE<br/></a></li>
</ul>

<p>Ti invitiamo a <a href="https://registration.fsfe.org/RFworkshopAustria">registrarti</a> dal momento che la registrazione ci aiuterà ad avere una panoramica del pubblico che parteciperà e potremo tenerci in contatto per le prossime attività a riguardo della Libertà del Router.
</p>

<module id="banner-become-supporter" />

<h2>Libertà del Router in Austria</h2>

<p>Ad ottobre 2021, il parlamento austriaco ha approvato la riforma della <a href="https://www.parlament.gv.at/PAKT/VHG/XXVII/I/I_01043/fname_997821.pdf">legge sulle telecomunicazioni (TKG 2021)</a> con disposizioni che influenzano la capacità dei consumatori di usare il proprio dispositivo per connettersi ad Internet. Con la nuova legge, l'<a href="https://www.rtr.at/">autorità di regolamentazione austriaca (RTR)</a> può decidere dove posizionare il punto terminale di rete (Network Termination Point, NTP), una definizione tecnica del punto che determina i confini tra la rete pubblica dei fornitori dei servizi Internet (Internet Service Provider, ISP) e la rete privata dei consumatori. A seconda della posizione dell'NTP che viene adottata, o gli ISP continueranno ad essere autorizzati ad imporre ai clienti i propri router/modem, oppure gli utenti Internet potranno scegliere router/modem di proprio gradimento per la connessione a banda larga.</p>

<figure>
  <img src="https://pics.fsfe.org/uploads/big/37c03c4a34cb2a6c58d347c0b29f0a4d.png"
       alt="Le tre possibili posizione dell'NTP secondo BEREC" />
  <figcaption>Impostare il punto terminale di rete nel punto A permette agli utenti finali di utilizzare il proprio modem/router. Fonte dell'immagine: BEREC
  </figcaption>
</figure>

<p>La FSFE <a href="/news/2021/news-20210506-01.html"> ha esortato il governo austriaco</a> ad includere la Libertà del Router nella riforma. La sicurezza informatica, la privacy e la libertà di scelta dei consumatori non può essere sacrificata a favore delle pratiche commerciali degli ISP. Oltre a questo, la Libertà del Router è importante per la concorrenza sul mercato, per l'innovazione dei dispositivi e per la sostenibilità. Sta ora all'autorità di regolamentazione austriaca sfruttare l'opportunità per instaurare la Libertà del Router in Austria. Definire l'NTP nel punto A salvaguarderà i diritti dei consumatori.</p>

<h3>L'iniziativa della Libertà del Router</h3>

<p>La <a href="/activities/routers/routers.html">Libertà del Router</a> è il diritto dei consumatori di tutti gli ISP di poter scegliere ed utilizzare un modem e router privati anziché le apparecchiature fornite dagli ISP. Dal 2013, la Free Software Foundation Europe si è prodigata con successo per la Libertà del Router, promuovendo la libertà degli utenti finali in molti paesi europei. Unisciti a noi e scopri di più sui vari modi in cui <a href="/news/2021/news-20210330-01.html">puoi partecipare</a>. Considera anche di diventare un <fsfe-cd-donate-link>donatore della FSFE</fsfe-cd-donate-link>: il tuo aiuto rende possibile il nostro coinvolgimento a lungo termine e l'impegno professionale nel difendere il diritto delle persone di controllare la tecnologia.</p>

</body>

<tags>
  <tag key="front-page"/>
  <tag key="routers">Libertà del Router</tag>
  <tag key="at">Austria</tag>
</tags>

<discussion href="https://community.fsfe.org/t/809"/>

<image url="https://pics.fsfe.org/uploads/medium/d10bd613892478266b4e30285ddfd41d.jpg"/>

</html>
