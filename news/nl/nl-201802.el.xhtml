<?xml version="1.0" encoding="utf-8"?>
<html newsdate="2018-02-20" type="newsletter">
  <version>1</version>

  <head>
    <title>Ενημερωτικό Δελτίο FSFE - Φεβρουάριος 2018</title>
  </head>
  <body class="newsletter article" microformats="h-entry" id="nl-201802">


	<h1 id="fsfe-newsletter-february-2018">Ενημερωτικό Δελτίο FSFE - Φεβρουάριος 2018</h1>
	
	<h2 id="barcelona-is-the-first-city-council-to-join-the-fsfe-s-public-money-public-code-campaign">Πρώτη πόλη που συμμετέχει στην εκστρατεία "Δημόσιο Χρήμα; Δημόσιος Κώδικας!" η Βαρκελώνη</h2>

	<p newsteaser="yes">"Τα κονδύλια που προέρχονται από τους πολίτες πρέπει να επενδύονται σε συστήματα που να μπορούν να είναι ανοιχτά και να επαναχρησιμοποιηθούν από το τοπικό οικοσύστημα" δηλώνει η Francesca Bria, Επίτροπος Ψηφιακής Τεχνολογίας και Καινοτομίας της Βαρκελώνης. Αυτή είναι η κινητήρια δύναμη πίσω από το Σχέδιο Ψηφιακού Μετασχηματισμού της πόλης, που - εκτός των άλλων - στοχεύει στην εδραίωση της χρήσης Ελεύθερου Λογισμικού και ανοιχτών δεδομένων στην αυτοδιοίκηση της πόλης.</p>

	<p>Βήμα βήμα, όλες οι σημαντικές εφαρμογές θα αντικατασταθούν με λύσεις Ελεύθερου Λογισμικού ώσπου η πόλη να αντικαταστήσει το τρέχον, βασισμένο σε Windows λειτουργικό της σύστημα από ένα άλλο, βασισμένο σε GNU/Linux. Με αυτόν τον τρόπο, η Βαρκελώνη στοχεύει να επιτύχει και να διασφαλίσει<a href="http://ajuntament.barcelona.cat/digital/en/digital-transformation/technology-for-a-better-government/open-software">"πλήρη τεχνολογική ανεξαρτησία"</a> για το δήμο της. Έως την άνοιξη του 2019, όπου τελειώνει η θητεία του, το Συμβούλιο της πόλης έχει προγραμματίσει να ξοδέψει 70% του προυπολογισμού του για λογισμικό σε λογισμικό ανοιχτού κώδικα.</p>

	<p>Έχοντας αυτά στα υπόψιν, το συμβούλιο της Βαρκελώνης έχει το πρώτο Δημοτικό Συμβούλιο που προσυπογράφει την  <a href="https://publiccode.eu/#action">Ανοιχτή Επιστολή</a> της εκστρατείας μας "Δημόσιο Χρήμα; Δημόσιος Κώδικας!". Από το FSFE, χαιρόμαστε ιδιαίτερα που βλέπουμε μια από τις μεγαλύτερες μητροπολιτικές περιοχές της Ευρώπης να μεταβαίνει στο Ελεύθερο Λογισμικό και ευχόμαστε στη Βαρκελώνη καλή επιτυχία!</p>

	<h2 id="i-love-free-software-day">Ημέρα Αγάπης προς το Ελεύθερο Λογισμικό</h2>

	<p> Κάθε χρόνο, η κοινότητά μας γιορτάζει τη "Μέρα Αγάπης για το Ελεύθερο Λογισμικό" στις 14 Φεβρουαρίου. Η αναφορά μας για τη φετινή γιορτή θα είναι διαθέσιμη σύντομα, αλλά θα θέλαμε να πούμε ευχαριστώ για τα χιλιάδες "ραβασάκια" που λάβαμε μέσα από τα κοινωνικά δίκτυα, για τις φωτογραφίες ανθρώπων που γιορτάζουν για τα αγαπημένα τους πρότζεκτ Ελεύθερου Λογισμικού όπως οι<a href="https://twitter.com/developersITA/status/964060999899860992">Developers Italia</a>, για τις καλλιτεχνικές δημιουργίες <a href="https://grisebouille.net/wp-content/uploads/2018/02/tad_024_ilovefs.jpg">όπως αυτή από το Grise Bouille</a>, όπως επίσης και για τα πολυπληθή ιστολόγια που ενημερώνουν για τα πλεονεκτήματα του Ελεύθερου Λογισμικού. Βρήκαμε μέχρι και ανθρώπους να <a href="https://github.com/westnordost/StreetComplete/issues/866">δημιουργούν αναφορές προβλημάτων στις πλατφόρμες ανάπτυξης διάφορων πρότζεκτ</a>, απλά για να πουν "Ευχαριστώ!" ή "Αγαπώ το Ελεύθερο Λογισμικό!"</p>

	<p>Ευχαριστούμε που γιορτάσατε μαζί μας και μείνετε συντονισμένοι για την αναλυτική αναφορά που έρχεται σύντομα.</p>

  <div class="captioned" style="width:80%; margin: 1.5em auto;">
      <a href="/campaigns/ilovefs/"><img src="https://download.fsfe.org/campaigns/ilovefs/gallery/ilovefs-gallery-148.jpg" /></a>
	<footer><p>Ο κόσμος γιορτάζει <a href="/campaigns/ilovefs/">#IloveFS</a> 2018</p></footer>
  </div>



<hr />
<p><a href="https://my.fsfe.org/donate?referrer=nl2018-02">Συμμετάσχετε στην κοινότητα των αγωνιστών μας.</a></p>
<hr />

	<h2 id="what-else-have-we-done-inside-and-outside-the-fsfe">Τί άλλο έχουμε κάνει; Μέσα και Έξω απο το FSFE</h2>

	<ul>
	<li>Τη μέρα πριν το FOSDEM, το FSFE συνεργάστηκε για άλλη μια φορά με το OpenForum Europe για <a href="/news/2018/news-20180215-01">τη διοργάνωση της τρίτης συνάντησης για την Ευρωπαϊκή Πολιτική για το Ελεύθερο Λογισμικό</a> όπου συζητιούνται τα πιο κρίσιμα σημεία της τρέχουσας ευρωπαϊκής πολιτικής για το Ελεύθερο Λογισμικό. </li>
	
	<li>Η ομάδα του FSFE που δραστηριοποιείται στην Ιταλία έχει ξεκινήσει την <a href="/news/2018/news-20180219-01">εκστρατεία "Ρωτήστε τους υποψηφίους σας"</a> και έστειλε ένα σύνολο ερωτήσεων σχετικών με τη χρήση και την προαγωγή του Ελεύθερου Λογισμικού στα κόμματα που συμμετέχουν στις εθνικές εκλογές της Ιταλίας, που θα λάβουν χώρα στις 4 Μαρτίου.</li>
	
	<li>Το "besondere elektronische Anwaltspostfach (beA)" είναι δημόσια χρηματοδοτούμενο λογισμικό που στοχεύει στην εδραίωση ασφαλών επικοινωνιών μεταξύ δικηγόρων στη Γερμανία από τον Ιανουάριο του 2018. Η χρήση του ωστόσο έχει ανασταλεί λόγω πολλαπλών θεμάτων ασφαλείας. Το FSFE <a href="/campaigns/publiccode/bea">δημοσίευσε μια ανοιχτή επιστολή </a> ζητώντας την δημοσίευση του πηγαίου κώδικα του beA υπό μια άδεια Ελεύθερου Λογισμικού.</li>
	
	<li>Στο 34ο Chaos Communication Congress το FSFE σε συνεργασία με το EDRi οργάνωσαν μια ομάδα με όνομα "Δικαιώματα και Ελευθερίες" μαζί με τη δική της ροή ομιλιών. Ο Erik Albers <a href="http://blog.3rik.cc/2018/02/fsfe-assembly-at-34c3-wir-taten-was/">έγραψε μια αναφορά για αυτό στο ιστολόγιό του</a>.</li>
	
	<li>Ο Daniel Pocock, εκπρόσωπος της κοινότητας του FSFE, γράφει το<a href="https://danielpocock.com/everything-you-didnt-know-about-fsfe-in-a-picture">όλα όσα δεν ξέρατε για το FSFE σε μια εικόνα</a> με το οποίο αναλύει τις αλληλοεπικαλυπτόμενες σχέσεις μεταξύ του προσωπικού, του Συμβουλίου, της κοινότητας και της Γενικής Συνέλευσης.</li>
	
	<li>Ο Vanitasvitae <a href="https://blogs.fsfe.org/vanitasvitae/">αναφέρει</a> τις εμπειρίες του από το ταξίδι του στη διάσκεψη του XSF, το FOSDEM και τη σημασία των βιβλιοθηκών του XMPP.</li>
	
	<li>Ο Daniel Pocock έστειλε ένα<a href="https://danielpocock.com/our-future-relationship-with-fsfe-2018">email στην κοινότητα του FSFE</a> όπου ανέλυσε τις σκέψεις του για τη διαδικασία της Γενικής Συνέλευσης, της ταυτότητας του FSFE και των προσωπικών του ταξιδιών.</li>
	
	<li>Ο Sebastian Schauenburg μοιράζεται τις σκέψεις του σχετικά με τον διαμοιρασμό <a href="https://www.schauenburg.nl/posts/2018/01/26-local-osmand-and-geo-urls/">συνδέσμων γεωγραφικής τοποθεσίας με το λογισμικό OsmAnd</a>.</li>
	
	<li>H Polina Malaja, η αναλύτρια πολιτικών του FSFE, γράφει για την <a href="https://blogs.fsfe.org/polina/2017/12/13/fsfe-asks-to-include-software-into-the-list-of-re-usable-public-sector-information/">απάντησή μας στην Οδηγία για τις Πληροφορίες του Δημοσίου Τομέα, </a> που εν ολίγοις αιτείται να συμπεριλαμβάνεται ο πηγαίος κώδικας στη λίστα με τις επαναχρησιμοποιήσημες Πληροφορίες Δημοσίου Τομέα.</li>
	</ul>


	<h2 id="do-not-miss-it-upcoming-events-with-the-fsfe">Μην το χάσετε! Επερχόμενες εκδηλώσεις με το FSFE</h2>

	<p>Μας χαροποιεί ιδιαίτερα η πρώτη συνάντηση της τοπικής ομάδας του FSFE στη Μαδρίτη της Ισπανίας, που θα συμβεί στις <a href="https://wiki.fsfe.org/Events/2018/0222-encuentro-local-madrid#head-03d1f2ac6d4d5cbd79007a7f665302c522d7d2b4">22 Φεβρουαρίου</a> και τις <a href="https://wiki.fsfe.org/Events/2018/0303-encuentro-grupo-local-madrid#head-3778ef44968968dd3aaa71135b6e78f7b37dc6d0">3 Μαρτίου</a>. Ευχόμαστε σε όλους τους συμμετέχοντες της συνάντησης να χρησιμοποιήσουν παραγωγικά το χρόνο τους. Αν βρίσκεστε κοντά, μη το χάσετε!</p>
	<p>Παρεμπιμπτόντως, εάν δεν υπάρχει τοπική ομάδα του FSFE στην περιοχή σας και επιθυμείτε να ιδρύσετε μία, επικοινωνήστε με τον συντονιστή της κοινότητάς μας <a href="/about/albers/albers">Erik Albers</a>ο οποίος θα χαρεί να σας βοηθήσει με τα πρώτα σας βήματα.</p>


	<h2 id="get-active">Δραστηριοποιηθείτε!</h2>

	<p> Βρήκατε στο διαδίκτυο ένα ενδιαφέρον νέο για το Ελεύθερο Λογισμικό που θα θέλατε να μοιραστείτε; Έχετε μια ερώτηση που θα θέλατε να συζητήσετε με άλλους ακτιβιστές του Ελεύθερου Λογισμικού; Μήπως θα θέλατε να ανακοινώσετε την επερχόμενή σας εκδήλωση σχετική με το Ελεύθερο Λογισμικό ή να γράψετε τις εμπειρίες σας από μία στην οποία συμμετείχατε; Τότε αναρτήστε την σε μία από τις δημόσιες λίστες αλληλογραφίας μας και μοιραστείτε το με την κοινότητα! Αυτή τη στιγμή έχουμε δημόσιες λίστες αλληλογραφίας στα<a href="https://lists.fsfe.org/mailman/listinfo/discussion">Αγγλικά</a>, <a href="https://lists.fsfe.org/mailman/listinfo/fsfe-de">Γερμανικά</a>, <a href="https://mail.fsfeurope.org/mailman/listinfo/spain">Ισπανικά</a> και <a href="https://lists.fsfe.org/mailman/admin/fsfe-el">Ελληνικά</a>.</p>

	<p>Αν ζείτε στην Ιταλία, επικοινωνήστε με τους τοπικούς σας υποψηφίους κατά την διάρκεια των προεκλογικών τους εκστρατειών, ενημερώστε τους για την εκστρατεία μας "Δημόσιο Χρήμα; Δημόσιος Κώδικας!" και ρωτήστε τους <a href="/news/2018/news-20180219-01">τις ερωτήσεις που έχουμε ήδη στείλει στα συμμετέχοντα κόμματα</a>, ή παρόμοιες. </p>


	<h2 id="contribute-to-our-newsletter">Συνεισφέρετε στο ενημερωτικό δελτίο</h2>
	<p> Αν θέλετε να μοιραστείτε σκέψεις, εικόνες ή νέα, στείλτε τα μας. Όπως πάντα, η διεύθυνση είναι newsletter@fsfe.org. Θα χαρούμε να επικοινωνήσετε μαζί μας!</p>
	<p>Ευχαριστούμε την κοινότητά μας, όλους τους <a href="/contribute/contribute">εθελοντές</a>, <a href="https://my.fsfe.org/donate">υποστηρτικτές</a> και <a href="/donate/thankgnus">χορηγούς</a> που κάνουν τη δουλειά μας πραγματικότητα. Και ευχαριστούμε τους <a href="/contribute/translators/translators">μεταφραστές μας</a>, που σας επιτρέπουν να διαβάζετε αυτό το δελτίο στη γλώσσα σας.</p>
	<p>Ο συντάκτης σας, <br />
   Erik Albers</p>

<hr />
<p><a href="https://my.fsfe.org/donate?referrer=nl2018-02">Συμμετάσχετε στην κοινότητά των αγωνιστών μας.</a></p>
<hr />






  </body>
  <sidebar promo="about-fsfe" />
  <date>
    <original content="2018-02" />
  </date>
  <followup>donate</followup>
  <tags>
    <tag>newsletter</tag>
    <tag content="Barcelona">Barcelona</tag>
    <tag content="I love Free Software">ilovefs</tag>
    <tag content="Ask your Candidates">ayc</tag>
    <tag content="Public code">pmpc</tag>
  </tags>
  <author id="albers" />
  <translator>George Evangelopoulos</translator>
</html>

