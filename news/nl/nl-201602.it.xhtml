<?xml version="1.0" encoding="UTF-8"?>
<html newsdate="2018-02-01" type="newsletter">
<head>
	<title>FSFE Newsletter - Febbraio 2016</title>
</head>
<body class="newsletter article" microformats="h-entry" id="nl-201602">
	<h1 class="p-name">FSFE Newsletter - Febbraio 2016</h1>
	<div class="e-content">

<h2 id="from-the-fsfe">Dalla FSFE</h2>

<h2 id="fsfe-turns-15">La FSFE compie 15 anni</h2>

<p>La Free Software Foundation Europe sta guardando verso un entusiasmante 2016.
Questo è l’anno in cui celebreremo il nostro 15mo compleanno e ciò ci darà
l’occasione di guardare indietro, per vedere e mostrare come il vostro supporto
ci ha portato qui. Ad ogni modo, stiamo anche guardando a come gestire le sfide
future.</p>

<p>Dal 2001, molte cose sono cambiate in meglio, inclusi cambiamenti ai
quali non avremmo potuto pensare
<a href="http://mail.fsfeurope.org/pipermail/press-release/2001q2/000002.html">da
quando un piccolo gruppo di volontari da diversi paesi decise di riunirsi
alla Villa Vogelsang a Essen, in Germania, e di fondare la Free Software
Foundation Europe</a>. Da allora, questo gruppo iniziale di attivisti è
cresciuto insieme da amici,
<a href="https://fsfe.org/news/2010/news-20100510-01.en.html">la FSFE ha 
ricevuto la medaglia Theodor Heuss per il proprio lavoro per la libertà
nella società dell’informazione</a>, siamo diventati una voce influente a
livello nazionale ed Europeo, abbiamo in carica il nostro terzo presidente e
siamo diventati una vasta organizzazione Europea con uno staff permanente.
Tutto ciò non sarebbe stato possible senza il vostro aiuto, i nostri Fellow.
I vostri consigli, il vostro supporto, il vostro contributo finanziario, le
vostre attività locali, il vostro marketing virale, le vostre campagne e tutto
il tempo che ci avete dedicato non hanno prezzo e ci hanno reso forti. Siamo
strabiliati e felici che nel 2016, la Free Software Foundation Europe sia
sostenuta da migliaia di spalle. Questi sono i motivi per cui dedichiamo questo
anno a voi, i nostri Fellow, la nostra comunità.</p>

<p>Per ringraziarvi e per ricordare i nostri 15 anni di esistenza abbiamo ideato
alcune attività. Iniziamo con il festeggiare
la giornata Io Amo il Software Libero il 14 Febbraio il più vivacemente 
possibile. <a href="https://wiki.fsfe.org/ILoveFS-2016">Unitevi a noi nel
diffondere l’amore per il Software Libero e per i suoi sviluppatori</a>. 
Inoltre <a href="https://wiki.fsfe.org/FSFE%20summit">non dimenticate di segnarvi
già le date dal 2 al 4 Settembre</a> come un evento fondamentale nel 2016. 
Questo è il fine settimana in cui organizzeremo il nostro primo vertice della
FSFE - per e grazie a voi. Seguiranno ulteriori informazioni.</p>

<h2 id="document-freedom-day-is-given-into-the-hands-of-the-digital-freedom-foundation">Il
Document Freedom Day è consegnato nelle mani della Digital Freedom Foundation</h2>

<p>Festeggiata per la prima volta
<a href="https://fsfe.org/news/2008/news-20080220-01">nel 2008 per contrastare
l’adozione dello standard OOXML di Microsoft</a>, la nostra campagna Document
Freedom Day ha metà degli anni della FSFE ed è diventata una giornata annuale
per festeggiare gli Standard Aperti. Nel corso degli anni ci sono state alcune
centinaia di eventi in tutto il mondo, abbiamo visto lavori artistici emozionanti,
fumetti e video ispiratori ed abbiamo visto i partiti politici, le aziende e le
organizzazioni non a scopo di lucro usare il Document Freedom Day per far
conoscere al mondo la forza della libertà e dell’interoperabilità.</p>

<p>Nel 2016, comunque, <a href="http://documentfreedom.org/news/2016/news-20160122-01.html">la
FSFE consegna la campagna Document Freedom Day alla Digital Freedom
Foundation</a>, la fondazione che è meglio conosciuta per l’organizzazione del
Software Freedom Day. In questo modo la FSFE vede il potenziale per espandere
ulteriormente il Document Freedom Day come la giornata internazionale degli
Standard Aperti e come occasione per decentralizzare lo spirito della campagna.
Quest’anno il Document Freedom Day si terrà il 30 Marzo 2016.</p>

<h2 id="meps-vote-for-more-free-software-in-public-sector">Europarlamentari
votano per più Software Libero nel settore pubblico</h2>
 
<p>Il 19 Gennaio, il Parlamento Europeo ha adottato in Plenaria la relazione
di iniziativa "Verso un Mercato Digitale Unico" predisposta dai co-relatori
Kaja Kallas (ALDE) del Comitato Industria, Ricerca ed Energia (ITRE -
Industry, Research and Energy) ed Evelyne Gebhardt (S&amp;D) del Commitato
Mercato Interno e Protezione dei Consumatori (IMCO - Internal
Market and Consumers Protection). Il gruppo della FSFE che si occupa di politiche
ha emendato la bozza della relazione ed è lieto di constatare che la versione
finale adottata in Plenaria include diverse affermazioni positive riguardanti
il Software Libero.</p>

<p>In particolare, la relazione sollecita la Commissione Europea ed il
Consiglio della UE ad aumentare la diffusione del Software Libero ed il suo
riuso nelle pubbliche amministrazioni come una soluzione per incrementare
l’interoperabilità. La relazione promuove anche i vantaggi di sicurezza del
Software Libero e invita la UE ad impegnarsi per incrementarne l’uso nelle
istituzioni educative e nell’amministrazione pubblica.
Auspichiamo che la Commissione Europea segua l’esempio del Parlamento e metta in
pratica le raccomandazioni per diffondere maggiormente il Software Libero nel
settore pubblico.</p>

<h2 id="out-of-the-community">Al di fuori della comunità</h2>

<ul>
<li><p>Daniel Pocock <a href="http://danielpocock.com/do-you-own-your-phone-or-it-owns-you">blogga
riguardo alla libertà di lasciare scollegato il proprio cellulare a casa</a> e
discute del perché dovreste iniziare dal comprare un orologio.</p></li>

<li><p><a href="http://matija.suklje.name/i-am-using-lets-encrypt-on-my-server-now">Hook 
scrive riguardo la sua esperienza positiva con il passaggio ai certificati
Let’s Encrypt per il suo server</a> e raccoglie alcuni collegamenti per
aiutarvi ad approfondire da soli.</p></li>

<li><p>Molti di noi in questi giorni sono rattristati per la perdita di
Ian Murdock. I suoi contributi al mondo del Software Libero ed al sistema
Debian sono senza fine.
<a href="http://danielpocock.com/ian-murdock-police-brutality">Daniel
Pocock ha raccolto sul suo blog un po’ di materiale, sensazioni e
tributi di altre persone a Ian Murdock</a>.</p></li>

<li><p><a href="https://blogs.fsfe.org/mmoeller/2015/12/15/freedomvote-a-summary/">Marcus
Möller rendiconta e fornisce un sommario riguardo a Freedomvote</a> - una
campagna «chiedi ai tuoi candidati» di successo che la FSFE Svizzera ha condotto
per le elezioni di quest’anno.</p></li>

<li><p>Erik Albers ha fatto la sua prima esperienza con FirefoxOS e chiede a
<a href="http://blog.3rik.cc/2016/01/put-freedom-into-firefox-os-marketplace/">Mozilla
di immettere libertà nel FirefoxOS Marketplace</a>.</p></li>

<li><p>Il <a href="https://wiki.fsfe.org/FellowshipEvents/Berlin/2016-01-16-Free-Software-Installation">gruppo
di Berlino della FSFE ha fatto una festa di installazione di Software
Libero ed ha liberato 23 PC con Debian</a> che saranno donati alle
organizzazioni dei rifugiati ed alle scuole.</p></li>
</ul>

<h2 id="what-else-have-we-done">Che altro abbiamo fatto?</h2>

<ul>
<li><p>La FSFE <a href="https://fsfe.org/news/2016/news-20160118-01.en.html">ha
fornito alla Commissione Europea degli input sull’impostazione di priorità negli
standard ICT ed ha risposto alla consultazione pubblica sull’adozione di un
Piano di Priorità sugli Standard ICT</a>. Affinché la UE realizzi un vero mercato
unico digitale che sia interoperabile e favorisca la concorrenza, c’è la
necessità di standard che siano aperti, minimali e realizzabili con Software
Libero. Altri punti che sono stati sollevati sono: che una implementazione di 
riferimento sia pubblicata sotto una licenza di Software Libero, che tutto
il software sviluppato con fondi pubblici sia rilasciato come Software Libero
e che tipologie di licenze dannose, come ad esempio le FRAND, dovrebbero essere
evitate nei campi del software, di internet e del web.</p></li>

<li><p>Insieme ad April e a diverse altre organizzazioni, la
<a href="https://fsfe.org/news/2015/news-20151203-01.en.html">FSFE ha firmato
una vertenza congiunta contro l’accordo di collaborazione firmato dal ministero
per l’educazione francese e la Microsoft</a> riguardo soluzioni IT nella scuola.
La collaborazione si basa sulla formazione degli insegnanti per padroneggiare
l’ambiente Microsoft, la fornitura di un ecosistema in cloud e di una piattaforma
di e-learning che nel loro complesso mettono sotto la supervisione di Microsoft
l'intero controllo dell’IT nelle scuole francesi. Con tale accordo il ministero
sta forzando le scuole e gli alunni ad uno specifico fornitore proprietario.</p></li>

<li><p>La <a href="https://events.ccc.de/congress/2015/wiki/Assembly:Free_Software_Foundation_Europe">FSFE
ha tenuto una assemblea al 32mo Chaos Communication Congress</a> ad Amburgo, Germania,
<a href="http://blog.3rik.cc/2015/12/fsfe-assembly-during-chaos-communication-congress-32c3/">incluse
12 sessioni auto-organizzate e il GNU/Burger</a>.</p></li>

<li><p>Proprio prima di Natale e del completamento del pacchetto Protezione Dati
della UE, tutti i membri del Parlamento Europeo hanno ricevuto nella loro
cassetta postale il nostro volantino sull'autodifesa delle e-mail. In tal modo
intendiamo ricordare ai legislatori <a href="FIXME:%20LINK">quanto la cifratura
sia importante per il diritto alla privacy di ognuno</a>.</p></li>
</ul>

<h2 id="take-action">Agisci</h2>

<ul>	
<li><p>Nel 2016 festeggeremo i 15 anni della FSFE ed i 5 anni della giornata
Io Amo il Software Libero: <a href="https://fsfe.org/campaigns/ilovefs/">il
14 Febbraio unisciti a noi per festeggiare il Software Libero ed esprimere il tuo
apprezzamento per le persone che lo sviluppano</a>! #ILoveFS</p></li>

<li><p>Come ogni anno, avremo uno stand al FOSDEM e molti membri della nostra
comunità terranno conferenze o verranno per ascoltarle. È una della
migliori occasioni dell’anno per incontrare molte persone della FSFE.</p></li>
</ul>

<h2 id="good-free-software-news">Buone notizie sul Software Libero</h2>

<p>È stato recepito dal Parlamento francese un emendamento alla prossima
legge per la Repubblica Digitale che
<a href="https://joinup.ec.europa.eu/community/osor/news/france-parliament-source-code-should-be-made-public">obbliga
le pubbliche amministrazioni a pubblicare il codice sorgente delle
personalizzazioni alle proprie soluzioni software</a>. 
Nel frattempo un’altra città francese,
<a href="https://joinup.ec.europa.eu/community/osor/news/uk-spies-publish-nosql-database-system-open-source">Grenoble,
si è impegnata nel Software Libero</a> che è noto aiutare l’incremento della
partecipazione dei cittadini, tagliare i costi e facilitare la diffusione
della conoscenza.
<a href="https://joinup.ec.europa.eu/community/osor/news/open-source-initiative-approves-quebec-licence">La
famiglia di licenze di Software Libero si è allargata con tre nuove licenze
scritte dal Governo della provincia canadese del Quebec</a>. Questo dovrebbe
incoraggiare le pubbliche amministrazioni provinciali a condividere le loro
soluzioni ICT.</p>

<p>Grazie a tutti i
<a href="/contribute/contribute.html">volontari</a>,
<a href="http://fellowship.fsfe.org/join">Fellow</a> e
<a href="/donate/thankgnus.html">aziende donatrici</a>
che rendono possibile il nostro lavoro,</p>

<p>I vostri redattori Polina Malaja e Erik Albers <a href="/index.html">FSFE</a></p>
</div>
</body>

<sidebar promo="about-fsfe"/>
<date>
	<original content="2018-02-01"/>
</date>
<followup>donate</followup>
<tags>
	<tag>newsletter</tag>
</tags>

<translator>Tarin Gamberini</translator>
</html>
