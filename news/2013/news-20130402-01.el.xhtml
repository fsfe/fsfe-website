<?xml version="1.0" encoding="UTF-8"?>
<html newsdate="2013-04-02">
    <head>
        <title>Πώς να απελευθερωθείτε από το Skype</title>
    </head>
    <body>
	<h1>Πώς να απελευθερωθείτε από το Skype</h1>
<h2>Αποφύγετε το κλείδωμα καθώς η Microsoft κλείνει το Windows Messenger</h2>
        
      	 <p newsteaser="yes"> Στις 8 Απριλίου, η Microsoft θα διακόψει την
υπηρεσία της Windows Messenger. Όλοι οι χρήστες της υπηρεσίας αυτής θα 
μεταβούν στο Skype. Το Ευρωπαϊκό Ίδρυμα Ελεύθερου Λογισμικού συμβουλεύει
τους πρώην χρήστες του Windows Messenger να εκμεταλλευτούν αυτήν την ευκαιρία
και να αγκαλιάσουν τα Ανοιχτά Πρότυπα όπως το Jabber (XMPP) αντί για τη
μετάβαση στο Skype.</p>
       	 <p>«Κρίσιμες τεχνολογίες δεν πρέπει να ελέγχονται από μια μοναδική
οντότητα, αλλά να βασίζονται στο είδος των Ανοιχτών Προτύπων που έχει οδηγήσει
στο μεγαλείο του Διαδικτύου», δηλώνει ο Matthias Kirschner από το FSFE. «Οι
χρήστες του MSN θα πρέπει να μεταβούν σε 
<a href="http://fsfe.org/activities/os/def.en.html">τεχνολογίες Ανοιχτών
Προτύπων</a>, όπως το πρωτόκολλο XMPP, και 
<a href="http://en.wikipedia.org/wiki/Category:Free_XMPP_clients">τα Ελεύθερου 
Λογισμικού προγράμματα συνομιλίας</a>». Το Extensible Messaging and Presence 
Protocol (XMPP, πρώην Jabber) έχει ευρεία διάδοση στο Διαδίκτυο. Το πρότυπο
αυτό δεν είναι κλειστό ή μυστικό· διοικείται από ένα ανεξάρτητο ίδρυμα με
<a href="http://xmpp.org/">πλήθος συμμετεχόντων</a>. Μπορεί να υλοποιηθεί σε
οποιοδήποτε λογισμικό και όχι μόνο δίνει στους χρήστες την επιλογή ποια
εφαρμογή να χρησιμοποιήσουν, αλλά και ποιους εξυπηρετητές να εμπιστευτούν.</p>
        
      	  <p>Με τη μετάβαση όλων των χρηστών στο Skype, η Microsoft 
αντικαθιστά μια κλειδωμένη τεχνολογία με μία άλλη. Αφού το αγόρασε η Microsoft 
το 2011, διευρύνθηκε η χρήση του ιδιοκτησιακού λογισμικού Skype για φωνητική
και οπτικιή επικοινωνία, καθώς επίσης και για συνομιλία με κείμενο. Οι
λειτουργίες του είναι μυστικές και έχουν καταβληθεί ουσιαστικές προσπάθειες
για να εμποδιστεί η <a href="http://secdev.org/conf/skype_BHEU06.pdf">
αντίστροφη μηχανική</a>. Οι υπηρεσίες του Skype έχουν σοβαρά ελαττώματα. Το
κλειστό, <a href="http://en.wikipedia.org/wiki/Security_through_obscurity">
ασφαλές μέσω απόκρυψης</a> πρωτόκολλο που χρησιμοποιούν αφαιρεί την ελευθερία
των χρηστών. Η τεχνολογία του Skype καθιστά αναγκαστική την ένταξη των χρηστών
σε περίκλειστο κήπο για να συνεχίσουν να επικοινωνούν με άλλους και έτσι τους
κλειδώνει μέσα. Επίσης καθιστά την επιθεώρηση και έλεγχο από κοινότητες ή
ανεξάρτητους ειδικούς σχεδόν αδύνατη. «Η Microsoft και το Skype έχουν απόλυτο
έλεγχο σε όλες τις επικοινωνίες που περνούν από το δίκτυό τους», λέει ο 
Torsten Grote από το FSFE. «Μόλις συγκεντρωθεί, η ισχύς που δίνεται στο Skype 
από κάθε μεμονωμένο χρήστη θέτει σε κίνδυνο την ελευθερία σε παγκόσμιο
επίπεδο. Το Skype ήδη καταχράται την ισχύ αυτή με 
<a href="http://www.nytimes.com/2008/10/02/technology/internet/02skype.html?_r=0">
 επιθέσεις στο ιδιωτικό απόρρητο</a>, 
<a href="http://www.skype.com/en/legal/privacy/#collectedInformation">
παρακράτηση δεδομένων</a> , 
<a href="http://news.cnet.com/8301-1009_3-57573243-83/how-skype-monitors-and-censors-its-chinese-users/">λογοκρισία</a>,  και 
<a href="http://www.h-online.com/security/news/item/Speculation-over-back-door-in-Skype-736607.html">παρακολουθήσεις</a>».</p>
         
        <p>Η δυνατότητα ελεύθερης επικοινωνίας είναι ζωτικής σημασίας και είναι
αυτό ακριβώς που παρέχουν οι μέθοδοι επικοινωνίας που βασίζονται στα Ανοιχτά 
Πρότυπα όπως το XMPP. Όσοι έχουν τη δυνατότητα χρήσης του δικού τους 
εξυπηρετητή XMPP τους δίνουμε ισχυρή παρότρυνση να το κάνουν. Όσο πιο
κατανεμημένο είναι το XMPP δίκτυο, τόσο πιο ανθεκτικό είναι στη λογοκρισία
και στις βλάβες. Όσοι προτιμούν να μη χρησιμοποιούν το δικό τους
εξυπηρετητή καλούνται να χρησιμοποιήσουν μια XMPP υπηρεσία από πάροχο που
εμπιστεύονται. Το FSFE, για παράδειγμα, παρέχει έναν εξυπηρετητή XMPP για όλα
τα Μέλη του. «Η τεχνολογία στην οποία βασιζόμαστε δεν πρέπει ποτέ να ελεγχθεί
από μια μοναδική οντότητα. Στην ιδανική περίπτωση την ελέγχουμε όλοι μαζί. 
Πρέπει να είμαστε προσεκτικοί ώστε να μη χτίσουμε νέους περίφρακτους κήπους» 
λέει ο Grote. «Οι περισσότερες εταιρείες ήδη συμφωνούν με το XMPP. Μόνο οι 
εταιρείες που θέλουν να κλειδώσουν τους χρήστες τους ακολουθούν διαφορετικό 
δρόμο. Ακόμη και το Facebook χρησιμοποιεί XMPP, αλλά δυστυχώς δεν επιτρέπει 
στους χρήστες του να μιλάνε με άλλους εκτός Facebook».</p>
       
	<h3> Πώς να μεταβείτε σε μια λύση με Ελεύθερο Λογισμικό για συνομιλία
        με βάση τα Ανοιχτά Πρότυπα :</h3>
    		<ol>        
   <li>Κάνετε λήψη μιας 
   <a href="http://en.wikipedia.org/wiki/Category:Free_XMPP_clients">
   ελεύθερης εφαρμογής</a></li>
   <li>Εγκαταστήστε την και κάνετε εκκίνηση</li>
        		<li>Αν δεν έχετε XMPP λογαριασμό, συνδεθείτε σε μία
από τις πολλές <a href="http://xmpp.net">δημόσιες XMPP υπηρεσίες</a> με το
όνομα χρήστη της προτίμησής σας. Η εφαρμογή σας θα δημιουργήσει αυτόματα το
λογαριασμό</li>
         	<li>Προσθέστε τις επαφές σας</li>
        	<li>Αρχίστε να συνομιλείτε με άλλους στο XMPP δίκτυο!</li>
    		</ol>

</body>

  <tags>
    <tag>skype</tag>
    <tag>front-page</tag>
    <tag>en</tag>
    
  </tags>
  <timestamp></timestamp>
</html>
<!--
Local Variables: ***
mode: xml ***
End: ***
-->

