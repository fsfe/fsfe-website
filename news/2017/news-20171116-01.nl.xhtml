<?xml version="1.0" encoding="UTF-8"?>

<html newsdate="2017-11-16">

  <head>
    <title>Welkom supporters (en vaarwel smartcard)</title>
  </head>
  <body>
  
  <h1>Welkom supporters (en vaarwel smartcard)</h1>

<p newsteaser="yes">
Na een publieke consultatie namen we eerder dit jaar de beslissing om de naam van ons programma voor supporters, de Fellowship van de FSFE, te veranderen en de supporters bij hun daadwerkelijke naam te noemen: Supporters. 
Dit is een interessante verandering voor ons omdat het onze supporters dichter bij de organisatie brengt door ze een integraal deel van de FSFE te laten uitmaken. Nu deze verandering bijna compleet is nemen we vandaag van de gelegenheid gebruik om vaarwel te zeggen tegen de Fellowship Smartcard, die meer dan tien jaar deel uitmaakte van het FSFE-leven.</p>

<p>
Deze veranderingen zijn voor ons niet gemakkelijk. Zij zijn voor velen van ons een deel van de FSFE geweest en velen van ons identificeerden zich als deel van de Fellowship. Maar wat duidelijk is geworden is dat bij het creëren van de Fellowship we een kunstmatige grens hebben opgetrokken tussen de FSFE en haar supportersprogramma.</p>
<p>
Om een nauwere band met de FSFE te hebben moet en zal iedereen die zich onderdeel voelde van de Fellowship worden aangemoedigd om over zichzelf te denken als deel van de FSFE. In plaats van het praten over Fellowship-groepen die lokaal elkaar ontmoeten om te praten over Vrije Software, praten we nu over FSFE-groepen. In plaats van het zijn van Fellow van het Fellowship-programma van de FSFE zult u een Supporter zijn van de FSFE.</p>

<div class="captioned" style="width:80%; margin: 1.5em auto;"><img src="/picturebase/miscellaneous/supporter-patch.m.png" alt="FSFE Supporter op te naaien embleem" /><footer><p>Een foto van het fonkelnieuwe "FSFE supporter"-op te naaien embleem dat alle nieuwe (en oude!) supporters zullen ontvangen als exclusief geschenk voor supporters.</p></footer></div>

<p>
Deze band tussen onze supporters, vrijwilligers en de FSFE is voor ons als vrijwilligersorganisatie belangrijk: iedereen die bijdraagt aan ons werk, of ze ons financieel steunen of via bijdragen als vrijwilliger, zou zich een deel van de FSFE moeten voelen. U kunt kiezen of u één van beide wilt doen of allebei.
</p>
<p>
Door de naam te veranderen maken we ook duidelijk dat een Supporter iemand is die bijdraagt aan de FSFE, niet iemand die wordt betaald door de FSFE (zoals sommigen dachten wat het betekende om Fellow te zijn).
</p>
<p>
Op hetzelfde moment dat we deze verandering afsluiten nemen we ook afscheid van onze Fellowship SmartCard, een OpenPGP SmartCard die al onze Fellows traditiegetrouw ontvingen als bedankje voor hun aanmelding. Nu we vaarwel zeggen tegen de Fellowship zeggen we ook vaarwel tegen de SmartCard, maar voor andere redenen.
</p>
<p>
We houden van de SmartCard en een aantal van ons gebruikt hem nog steeds. Maar het aantal supporters dat hem gebruikt is feitelijk klein. 
Het feit dat deze een SmartCard-lezer nodig heeft, over wie de meeste mensen niet de beschikking hebben, beperkt het gebruik, met name onder de niet-technische supporters die in toenemende mate lid worden. De meeste vragen die we ontvingen over de SmartCard gingen over het gebruik ervan. We zouden daar graag mee helpen maar de FSFE is niet opgericht om support-vragen over OpenPGP-smartcards in behandeling te nemen.
</p>
<p>
Omdat de FSFE niet de enige leverancier van deze SmartCards is hebben we besloten om te stoppen ze aan te bieden aan nieuwe Supporters. U kunt op dit moment vergelijkbare SmartCards en andere crypto-apparaten verkrijgen bij andere verkopers. Zonder de SmartCard kan de FSFE haar hulpbronnen beter richten op wat de kern van onze missie is: het promoten van Vrije Software. Het is voor ons eek een manier om meer verwelkomend te zijn naar nieuwe Supporters: u hoeft niet over diepgaande technische kennis te beschikken om een Supporter te worden.
</p>
<p>
Dus is het nu tijd voor ons om te zeggen: vaarwel Fellows! Welkom Supporters!
</p>

</body>
<tags>
  <tag>front-page</tag>
</tags>
<author id="oberg" />
<translator>André Ockers</translator>
</html>

