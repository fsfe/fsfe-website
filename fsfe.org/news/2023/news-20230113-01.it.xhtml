<?xml version="1.0" encoding="utf-8"?>
<html newsdate="2023-01-13">
<version>1</version>

<head>
  <title>Unisciti al nostro team come stagista!</title>
</head>

<body>

<h1>Unisciti al nostro team come stagista!</h1>

<p>
Sei una persona motivata che vuole sostenere le attività della FSFE? Se 
hai un background in informatica, legge, scienze politiche o altro campo 
delle scienze sociali, candidati per diventare parte del nostro team 
nell'ufficio di Berlino, per 35 ore a settimana per 6 mesi. Unisciti a 
noi nel dare alle persone i mezzi per controllare la tecnologia!
</p>


<h2>Informazioni sulla FSFE</h2>

<p>La Free Software Foundation Europe è una organizzazione senza scopo di 
lucro che intende dare agli utenti i mezzi per controllare la 
tecnologia. Il software coinvolge profondamente tutti gli aspetti della 
nostra vita ed è importante che la tecnologia ci dia più potere anziché 
limitarci. Il Software Libero garantisce a tutti il diritto di usare, 
comprendere, condividere e migliorare il software. Questi diritti 
aiutano a sostenere altre libertà fondamentali come la libertà di 
parola, la libertà di stampa e la privacy.</p> 

<p>La FSFE aiuta le persone e le organizzazioni a comprendere come il 
Software Libero contribuisca al raggiungimento della libertà, alla 
trasparenza e all'autodeterminazione. La FSFE rafforza i diritti degli 
utenti rimuovendo gli ostacoli che frenano l'utilizzo del Software 
Libero, incoraggia le persone ad usare e sviluppare Software Libero, e 
fornisce risorse per consentire a chiunque di promuovere ulteriormente 
il Software Libero in Europa.</p> 

<p>Siamo coinvolti in molte attività in ambito legale, economico, politico 
e tecnico che riguardano il tema del del Software Libero. Il nostro 
lavoro è reso possibile da una comunità di volontari, sostenitori, 
donatori, e dal nostro staff.</p> 

<figure>
  <img src="https://pics.fsfe.org/uploads/original/ad/1f/c618ccd9197a3e1ee2bb4bf1964a.jpg" alt="Alcune persone del team della FSFE in un'escursione a Bolzano"/>
</figure>

<h2>Stiamo cercando uno/a stagista</h2>
<p>Stiamo cercando uno/una stagista affidabile e motivato/a che si unisca 
al nostro team. Sosterrai le attività della FSFE e lavorerai a stretto 
contatto con il nostro team. I nostri stage sono di <a href="/news/2022/news-20220121-01.html">grande valore per noi</a>, 
quindi ci assicuriamo di offrire ai nostri tirocinanti l'opportunità di 
conoscere il Software Libero e di incontrare e lavorare con la nostra 
vivace comunità sparsa in tutta Europa. La persona lavorerà 35 ore a 
settimana con il nostro team nell'ufficio della FSFE di Berlino per un 
periodo di sei mesi.
</p>

<p>Ulteriori informazioni sui nostri stage e <a href="/about/jobs/internship">cosa dicono gli ex stagisti a 
riguardo</a>.
</p>

<h2>Principali responsabilità</h2>
<ul>
<li>Sostenere i progetti attualmente attivi della FSFE in base alla propria formazione e ai propri interessi;</li>
<li>
Comunicare con i diversi membri della comunità della FSFE, con ONG, con 
l'industria e con le pubbliche amministrazioni;
</li>
<li>A seconda dell'area di lavoro, partecipare e aiutare ad organizzare eventi in tutta Europa;</li>
<li>Lavorare con il nostro staff e i volontari in vari progetti;</li>
<li>Attività generiche d'ufficio.</li>
</ul> 
   
<h2>Qualifiche</h2> 
<ul>
	<li>Il proprio campo di studi non è di importanza fondamentale, ma 
	occorrerebbe poterlo collegare al nostro lavoro. Tradizionalmente, 
	molti stagisti della FSFE hanno un background legale o sulle scienze 
	politiche, ma abbiamo anche avuto eccellenti tirocinanti che lavorano 
	con noi con un background più tecnico o di altre scienze sociali.</li> 
<li>Inglese parlato e scritto eccellente, altre lingue europee sono considerate un vantaggio.</li>
<li>Molto affidabile, ben organizzato e di supporto ai colleghi.</li>
</ul>
  
<h2>Come candidarsi</h2> <p>Per candidarti, invia per email <strong>una presentazione di una pagina 
 al massimo e un CV di massimo due pagine</strong> all'indirizzo 
 <email>jobs@fsfe.org</email>, con oggetto  "Intern  position 2023". 
 <strong>Non includere tue foto nella candidatura</strong>. Non c'è un 
 termine immediato per inviare le candidature, ma raccomandiamo di 
 candidarsi il prima possibile dal momento che le candidature verranno 
 esaminate a rotazione. Indica possibilmente anche la data in cui puoi 
 iniziare.</p> 

<p>La posizione è per un <strong>periodo di 6 mesi a tempo pieno (35 ore a 
settimana)</strong>, con data di inizio come concordato. Il luogo dello 
stage è Berlino, Germania, e quindi è richiesto di mostrare che puoi 
legalmente lavorare in Germania, sia avendo cittadinanza europea, o 
avendo residenza e permesso di lavoro per la durata dello stage. Questo 
stage è remunerato secondo il salario minimo tedesco. I tuoi dati 
personali saranno cancellati 3 mesi dopo la scelta della candidatura.</p>

<p>Il Software Libero è per venire in aiuto a tutti a prescindere dall'età, 
dall'abilità o disabilità, dall'identità di genere, dal sesso, dalla 
razza, dalla nazionalità, dalla religione o dall'orientamento sessuale. 
Perciò incoraggiamo candidature da qualsiasi contesto e promettiamo di 
valutare tutte le candidature in base al merito, senza tener conto delle 
caratteristiche sopra elencate. Per promuovere la diversità e 
l'uguaglianza nella comunità del Software Libero, per candidature di 
ugual valore, daremo la preferenza alle candidature che provengono da 
quei segmenti di popolazione tradizionalmente emarginati con riferimento 
alla tecnologia.</p>


<h2>Potrebbe interessarti</h2>
<figure>
  <img src="https://pics.fsfe.org/uploads/medium/96209609ac28be2d5d2674978abf95a7.png" alt="Un ringraziamento agli ex stagisti per i 20 anni della FSFE"/>
  <figcaption>Un ringraziamento agli ex stagisti della FSFE</figcaption>
</figure>
<p>Uno stage nella FSFE può essere un'esperienza intensiva ma arricchente. 
Abbiamo chiesto a otto dei nostri ex tirocinanti di raccontarci del loro 
tempo trascorso alla FSFE. Dai un'occhiata di cosa aspettarsi da questa 
opportunità nella nostra <a href="/news/2022/news-20220121-01.html">intervista con gli ex stagisti</a>.
</p>
   
</body>

<tags>
  <tag key="front-page"/>
  <tag key="career">Posto di lavoro</tag>
  <tag key="internship">Stage</tag>
 </tags>


<image url="https://pics.fsfe.org/uploads/original/ad/1f/c618ccd9197a3e1ee2bb4bf1964a.jpg" alt="Alcune persone del team della FSFE in un'escursione a Bolzano"/>
  
 </html>
