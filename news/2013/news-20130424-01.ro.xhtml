<?xml version="1.0" encoding="UTF-8"?>
<html newsdate="2013-04-24">
  <version>1</version>

  <head>
	<title>FSFE îi urează bun venit Fundației Ceata ca organizație asociată</title>
  </head>
  
  <body>

    <h1>FSFE îi urează bun venit Fundației Ceata ca organizație asociată</h1>

	<p>Un grup de activiști pentru programe libere din România și Republica Moldova a intrat în programul de <a href="/associates/associates.html#id-funda%C8%9Bia-ceata">organizații asociate</a> al lui FSFE. Activ din 2008, grupul <a href="http://ceata.org">Ceata</a> s-a înregistrat ca organizație în februarie 2013. Fundația Ceata și FSFE vor lucra împreună la promovarea libertății programelor în România și în toată Europa.</p>

	<p>„Suntem mândri că ne-am unit forțele cu activiștii experimentați și pasionați ai Fundației Ceata”, declară Karsten Gerloff, președintele lui FSFE. „Programele libere au nevoie de oameni ca aceștia și ei au nevoie de susținerea unei organizații pentru a fi eficienți pe termen lung. Ceata are un viitor luminos.”</p>

	<p>În ultimii ani Ceata a organizat ateliere, hacatoane și campanii legate de programele libere și cultura liberă în România și Republica Moldova. Grupul bazat în București și cu echipe locale în Cluj și Chișinău organizează conferințe pe temele programe libere, aparatură liberă și cultură liberă, dezvoltă programe libere, traduce programe libere în română și participă la campanii internaționale.</p>

	<p>„Împărtășim o viziune comună asupra libertății tuturor utilizatorilor”, declară Tiberiu C. Turbureanu, președintele Fundației Ceata. „Împreună putem să oferim aceste libertăți mai multor oameni din România, Republica Moldova și întreaga Europă. Suntem fericiți că acum facem parte în mod oficial din mișcarea programelor libere din Europa.”</p>

  </body>


  <tags>
    <tag key="ro"/>
    <tag key="front-page"/>
   
  </tags>
</html>
<!--
Local Variables: ***
mode: xml ***
End: ***
-->
