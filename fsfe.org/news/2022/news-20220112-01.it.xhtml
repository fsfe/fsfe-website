<?xml version="1.0" encoding="UTF-8"?>
<html newsdate="2022-01-12">
<version>1</version>

<head>
 <title>La brochure "Denaro pubblico? Codice pubblico!" è ora disponibile in spagnolo</title>
</head>

<body>
	<h1>La brochure "Denaro pubblico? Codice pubblico!" è ora disponibile in spagnolo</h1>

	 <p>
	 Un'ampia parte del nostro lavoro è possibile grazie al contributo dei 
	 nostri volontari. Ed è stato così anche questa volta. La brochure 
	 "Denaro pubblico? Codice pubblico" è ora tradotta in spagnolo, e 
	 abbiamo organizzato un evento per condividere questa splendida notizia 
	 a cui hanno partecipato
	 GNUHealth, Pica Pica HackLab, Lliurex, Linkat e KDE. 
	 </p>
	 
   <figure>
	   <img 
	   src="https://pics.fsfe.org/uploads/big/696af56c4506ebc114f9cd7df21dac13.png"
	   alt="Picture with panelists"/> 
	   </figure>

	 <p>
	 Nell'ambito della nostra iniziativa "Denaro pubblico? Codice 
	 pubblico!" abbiamo elaborato una dettagliata brochure dedicata alle 
	 pubbliche amministrazioni. Riassume gli anni di esperienza della FSFE 
	 con l'aggiunta della competenza dei maggiori esperti in varie aree 
	 informatiche. Aiuta i lettori a comprendere il Software Libero e i 
	 suoi benefici per creare una moderna infrastruttura pubblica digitale. 
	 Tra le tematiche principali affrontate troviamo l'azzeramento della 
	 dipendenza dai fornitori, il miglioramento della sicurezza informatica 
	 attraverso la trasparenza, l'esplorazione di diversi modelli 
	 commerciali, la gestione delle questioni relative agli appalti e 
	 l'apprendimento da approcci innovativi per le città smart.
	 </p>

	 <p>
	 Ora, grazie al lavoro dei nostri volontari, <strong>questa brochure è 
	 disponibile anche in <a 
	 href="https://download.fsfe.org/campaigns/pmpc/ES/FSFE_Policy_Brochure_PMPC_ALL_es.pdf">spagnolo</a></strong>, 
	 il che significa che un pubblico più ampio può conoscere i benefici 
	 della modernizzazione dell'infrastruttura pubblica tramite il codice 
	 pubblico nella propria lingua, e ciò rappresenta la cosa importante 
	 per noi.
	 </p>

	 <p>
	 Per condividere questa ottima notizia, abbiamo organizzato un evento 
	 dedicato alla nostra comunità spagnola. Vi hanno partecipato esperti 
	 come Luis Falcón, fondatore di GNUHealth, Ricardo Muñoz di Lliurex, 
	 Alexis Puente Montie di Pica Pica HackLab, Francesc Busquets come 
	 rappresentante di Linkat, e Aleix Pol Gonzalez, presidente di KDE. I 
	 nostri oratori e coloro che hanno partecipato alla tavola rotonda 
	 hanno avuto anche l'occasione per discutere delle sfide che ancora 
	 attendono il Software Libero nel settore pubblico, con una speciale 
	 attenzione alla Spagna.
	 </p>
	
	<p>
	Non preoccuparti se non hai potuto partecipare: abbiamo registrato le 
	sessioni e i video sono ora disponibili.
	</p>

	<h2 id="public-money-public-code-initiative-and-translation-process-">"Denaro pubblico? Codice pubblico!" e l'importanza di una nuova traduzione</h2>

	<p>
	La responsabile di progetto della FSFE Lina Ceballos ha introdotto la 
	nostra iniziativa "Denaro pubblico? Codice pubblico!" che richiede il 
	Software Libero come scelta predefinita per tutto il software 
	finanziato con soldi pubblici. Lina ha anche condiviso quanto sia 
	importante per la nostra comunità essere in grado di leggere questa 
	brochure nelle proprie lingue, e incoraggia altri ad unirsi a noi. Il 
	video è in spagnolo.
	</p>
	
	<video preload="none" 
	poster="https://download.fsfe.org/videos/pmpc/ES%20PMPC%20Brochure%20event/introductiontalk.jpg" 
	controls="controls" width="100%"> <source 
	src="https://download.fsfe.org/videos/pmpc/ES%20PMPC%20Brochure%20event/introductiontalk.mp4" 
	type='video/mp4; codecs="avc1.42E01E, mp4a.40.2"' /> </video> 

	
	<h2 id="gnuhealth-">GNUHealth</h2> 
	
	<p>
	Il dott. Luis Falcón è un fisico, scienziato e attivista spagnolo. È il 
	fondatore di GNU Solidario, un'organizzazione umanitaria non profit 
	focalizzata sulla medicina sociale. Luis è l'autore di GNU Health, il 
	premiato sistema informatico libero per la sanità e gli ospedali. Nel 
	nostro evento, Luis parla di GNU Health e dell'importanza del Software 
	Libero nella sanità pubblica a riguardo della privacy dei dati, del 
	pieno controllo tecnologico e dell'equo accesso ai servizi sanitari. Il 
	video è in spagnolo.
	</p>
	
	<video preload="none" 
	poster="https://download.fsfe.org/videos/pmpc/ES%20PMPC%20Brochure%20event/interview1_gnuhealth.jpg"  
	controls="controls" width="100%"> <source 
	src="https://download.fsfe.org/videos/pmpc/ES%20PMPC%20Brochure%20event/interview1_gnuhealth.mp4" 
	type='video/mp4; codecs="avc1.42E01E, mp4a.40.2"' /> </video> 
        
        

	<h2 id="lliurex-">Lliurex</h2> 
	
	<p>
	Ricardo Muñoz, coordinatore del progetto Lliurex, 
	è un ingegnere delle telecomunicazioni, un insegnante e ora è parte del 
	team dei servizi informatici per i centri educativi del ministero 
	regionale (SICE) di Valencia come consulente tecnico didattico. Ricardo 
	ci ha raccontato un pò la storia, le sfide e i valori che Lliurex offre 
	al settore dell'istruzione ma anche all'ecosistema del Software Libero. 
	Il video è in spagnolo.
	</p>
	
	<video preload="none" 
	poster="https://download.fsfe.org/videos/pmpc/ES%20PMPC%20Brochure%20event/interview2_lliurex.jpg"  
	controls="controls" width="100%"> <source 
	src="https://download.fsfe.org/videos/pmpc/ES%20PMPC%20Brochure%20event/interview2_lliurex.mp4" 
	type='video/mp4; codecs="avc1.42E01E, mp4a.40.2"' /> </video> 
	


	<h2 id="linkat-">Linkat</h2> 
	
	<p>
	Francesc Busquets è parte dell'Unità delle infrastrutture, del Software 
	Libero e dei servizi online dell'area della cultura digitale del 
	Dipartimento dell'istruzione della Generalitat de Catalunya. Ci ha 
	parlato di Linkat, una soluzione di Software Libero utilizzata per 
	oltre 15 anni in alcune scuole della comunità catalana, evidenziando i 
	valori etici di Linkat.	Il video è in spagnolo.
	</p>
	
	<video preload="none" 
	poster="https://download.fsfe.org/videos/pmpc/ES%20PMPC%20Brochure%20event/interview3_linkat.jpg" 
	controls="controls" width="100%"> <source 
	src="https://download.fsfe.org/videos/pmpc/ES%20PMPC%20Brochure%20event/interview3_linkat.mp4" 
	type='video/mp4; codecs="avc1.42E01E, mp4a.40.2"' /> </video> 

	 <h2 id="pica-pica-hacklab-">Pica Pica HackLab</h2> 
	 
	 <p>
	 Alexis Puente Montiel è il fondatore e coordinatore di Pica Pica 
	 HackLab (PicaHack), un hackerspace che è stato in grado di <a 
	 href="/news/2019/news-20190514-01.html">convincere il Parlamento delle 
	 Asturie a sostenere la nostra campagna "Denaro pubblico? Codice 
	 pubblico!"</a>, diventando il primo parlamento in Spagna a fare ciò. 
	 Ci ha raccontato di questa esperienza e cosa è necessario per 
	 raggiungere tali obiettivi. Il video è in spagnolo.
	 </p>
	 
	 <video preload="none" 
	 poster="https://download.fsfe.org/videos/pmpc/ES%20PMPC%20Brochure%20event/interview4_picapica.jpg" 
	 controls="controls" width="100%"> <source 
	 src="https://download.fsfe.org/videos/pmpc/ES%20PMPC%20Brochure%20event/interview4_picapica.mp4" 
	 type='video/mp4; codecs="avc1.42E01E, mp4a.40.2"' /> </video> 

	 <h2 id="panel-">Tavola rotonda</h2> 
	 
	 <p>
	 Gli oratori che vi abbiamo indicato sopra insieme a Aleix Pol Gonzalez 
	 – sviluppatore e attuale presidente di KDE e.V. e fondatore di 
	 Barcelona Free Software – hanno discusso di alcune delle sfide che 
	 devono affrontare nel lavoro quotidiano per la libertà del software e 
	 di cosa c'è bisogno per superarle. La tavola rotonda è stata moderata 
	 di Lina Ceballos, responsabile di progetto della FSFE. Il video è in 
	 spagnolo.
	 </p>
	 
	  <video preload="none" 
	  poster="https://download.fsfe.org/videos/pmpc/ES%20PMPC%20Brochure%20event/interview5_panel.jpg" 
	  controls="controls" width="100%"> <source 
	  src="https://download.fsfe.org/videos/pmpc/ES%20PMPC%20Brochure%20event/interview5_panel.mp4" 
	  type='video/mp4; codecs="avc1.42E01E, mp4a.40.2"' /> </video> 
	


	 <p>
	 Ricordiamo che puoi attivarti unendoti alla nostra <a 
	 href="https://publiccode.eu/">campagna</a>, distribuendo la nostra <a 
	 href="/activities/publiccode/brochure">brochure</a> e <a 
	 href="https://wiki.fsfe.org/Activities/ContactingAdministrationsForPMPC">convincendo 
	 la tua amministrazione locale</a> ad utilizzare il Software Libero.
	 </p>
 
</body>

<tags>
  <tag key="front-page"/>
  <tag key="pmpc">Denaro pubblico? Codice pubblico!</tag>
  <tag key="public-administration">Pubblica amministrazione</tag>
  <tag key="procurement">Appalti pubblici</tag>
  <tag key="es">Spagna</tag>
</tags>

<image url="https://pics.fsfe.org/uploads/big/696af56c4506ebc114f9cd7df21dac13.png" alt="Picture with panelists"/>



</html>
