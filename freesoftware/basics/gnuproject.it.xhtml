<?xml version="1.0" encoding="UTF-8" ?>

<html>
  <head>
    <title>FSFE - Cosa è il Progetto GNU?</title>
  </head>

  <body>
    <h1>Cosa è il Progetto GNU?</h1>

    <div id="introduction">
      <div class="image">
        <img src="/graphics/heckert_gnu.small.png" alt="GNU head" />
      </div>
      
      <p>Il <a href="http://www.gnu.org">progetto GNU</a> fu lanciato nel
      settembre 1983 da Richard M. Stallman, con lo scopo di creare un sistema operativo completo
      che fosse <a href="/documents/freesoftware.html">Software Libero</a>.
      Il lavoro di sviluppo software iniziò il gennaio seguente.  Oggi abbiamo
      diversi sistemi operativi Software Libero che rispettano la libertà degli utenti
      dando ad ognuno il diritto di usare, studiare, condividere e migliorare il
      software per qualunque scopo.</p>

    </div>

<p>
Nell'ottobre 1985 Stallman fondò anche la "Free Software Foundation", per
affrontare gli aspetti giuridici e organizzativi del Progetto GNU
ed anche per diffondere l'uso e la conoscenza del Software Libero.
Le licenze principali usate dal Progetto GNU sono la <a href="http://www.gnu.org/licenses/gpl.html">GNU General Public
License (GPL)</a> e la <a href="http://www.gnu.org/licenses/lgpl.html">GNU Lesser General Public License</a> (LGPL,
originariamente chiamata GNU Library General Public License). Nel corso degli anni
esse si sono affermate come le licenze più usate per il Software Libero.
</p>

<p>
Il progetto GNU consiste di molti piccoli sotto-progetti, curati
da volontari, aziende, o combinazioni dei due. Questi
sotto-progetti sono chiamati essi stessi "progetti GNU" o "pacchetti GNU".
</p>

<p>
Il nome del Progetto GNU è derivato dall'acronimo ricorsivo
"GNU's Not Unix". Unix era un sistema operativo molto popolare negli
anni '80, quindi Stallman progettò GNU affinché fosse il più compatibile possibile con Unix, in
modo da facilitare alle persone la migrazione a GNU.  Il nome
scelto riconosce che GNU si ispira a Unix per quanto riguarda la sua architettura, ma
mette in chiaro che i due sistemi sono diversi. A differenza di Unix, GNU è Software
Libero.
</p>

<p>
Poiché si ispira a Unix, il sistema GNU è modulare. Quindi è possibile
inserirvi componenti sviluppati da terze parti.  Al giorno d'oggi è molto frequente
che le persone usino con i sistemi GNU un kernel di terze parti chiamato Linux.
Molte persone chiamano "Linux" questa variante di GNU, ma ciò
impedisce alle persone di sapere del progetto GNU e del suo obiettivo di
libertà del software. La FSFE raccomanda di usare il termine "GNU/Linux" o
"GNU+Linux" per indicare questi sistemi.
</p>

  </body>
  <timestamp>$Date: 2009-07-09 10:06:27 +0200 (Thu, 09 Jul 2009) $ $Author: gollo $</timestamp>
  <translator>Tarin Gamberini</translator>
</html>
<!--
Local Variables: ***
mode: xml ***
End: ***
-->

