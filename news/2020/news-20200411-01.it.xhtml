<?xml version="1.0" encoding="UTF-8"?>
<html newsdate="2020-04-11">
  <version>1</version>


<head>
    <title>Considera di donare le spese delle tue conferenze</title>
  </head>
  
<body>

<h1>Considera di donare le spese delle tue conferenze</h1>

<p>Il maggiore impatto finanziario per la FSFE in questi tempi
di distanza sociale è la cancellazione delle conferenze sul Software Libero,
inclusi gli eventi da noi organizzati. Per mantenere consistente e vivo il
movimento per la libertà del software, considera di <a
href="https://my.fsfe.org/donate">donare alle organizzazioni del Software Libero,
inclusa la FSFE, parte dei costi che avresti sostenuto per partecipare alle
conferenze</a>.</p>

<p>La scorsa settimana abbiamo scritto di <a
href="/news/2020/news-20200327-01.html">come il virus SARS-CoV-2 ha coinvolto la
FSFE</a>. Stand e interventi nelle conferenze sono sempre stati alcuni dei canali
principali attraverso i quali informiamo la gente sulla libertà del software e 
sul lavoro della FSFE. Perdere queste possibilità per via della cancellazione degli
eventi, significa anche limitare pesantemente la visibilità dei nostri temi
e della nostra organizzazione.</p>

<p>Ad esempio, lo scorso anno <a
href="/news/2019/news-20191022-01.html#events2019">abbiamo partecipato ad oltre
60 eventi</a> in 11 paesi europei. Con la media di più di un evento alla settimana,
abbiamo avuto la possibilità di diffondere il nostro messaggio e di far crescere
la nostra comunità. Questi eventi sono una delle nostre migliori opportunità per
spiegare e discutere le questioni del Software Libero con un dialogo personale.
E la situazione è la medesima anche per il nostro materiale informativo e i nostri prodotti:
lo scorso anno, abbiamo spedito in tutto il mondo <a
href="/news/2019/news-20191022-01.html#outreach">oltre 800 pacchetti con materiale
informativo e venduto più di 1'100 magliette e felpe</a>. Da qualche settimana a questa
parte non possiamo più partecipare agli eventi o gestire le richieste per i nostri materiali
informativi e i nostri prodotti - e non sappiamo quanto durerà questa situazione.</p>

<p>Per quanto riguarda i nostri eventi, come <a
href="/activities/ln/llw.html">l'annuale seminario Legale e
sulle Licenze</a> o la <a
href="https://registration.fsfe.org/Digitale-Verwaltung-2020">conferenza “Denaro
pubblico? Codice pubblico!”</a>, abbiamo subìto una perdita finanziaria diretta
per via del mancato introito proveniente dagli sponsor, per costi non rimborsabili e 
per il lavoro che abbiamo già investito.</p>

<p>In un tempo dove l'umanità ha bisogno di lavorare insieme per trovare soluzioni
per la crisi, non possiamo permetterci di reinventare ogni volta la ruota. Problemi
globali hanno bisogno di soluzioni globali! E il Software Libero permette una
collaborazione globale per lo sviluppo del codice. Noi continuiamo a fare del
nostro meglio per la libertà del software e l'umanità, anche mentre stiamo a casa.
Manterremo vive le nostre campagne e ne inizieremo delle nuove, prenderemo parte
nelle consultazioni, produrremo i nostri Podcast sulla Libertà Software e informeremo
di più sui nostri canali digitali.</p>

		<figure> 
			<img src="https://pics.fsfe.org/uploads/medium/c2dae610ff67340f2e0642ed6088cb5c.jpg" alt="A Gnu and Tux cuddling with eacht other in front of an IloveFS card and besides a donation box for the FSFE" />
		</figure>


<p>Sappiamo che sono tempi difficili per tutti: molti altri sono altrettanto
in difficoltà, e per alcuni la situazione è ancora più critica. Ma se tu hai
la possibilità di farlo, sostieni il futuro del nostro movimento <a
href="https://my.fsfe.org/donate">donando parte dei soldi che avresti speso
per le conferenze alle organizzazioni per la libertà del software, inclusa
la FSFE.</a></p>

<p>Specialmente in questi tempi difficili, ma anche in generale, vogliamo 
ringraziare i nostri volontari che sono le fondamenta della FSFE con i loro
inestimabili contributi, e i nostri sostenitori e donatori che permettono il
nostro lavoro per il Software Libero.</p>

<p>Il tuo aiuto è veramente apprezzato. <em>Grazie mille!</em></p>

</body>

<image url="https://pics.fsfe.org/uploads/medium/c2dae610ff67340f2e0642ed6088cb5c.jpg" />


<tags>
  <tag key="front-page"/>
   <tag key="corona">Coronavirus</tag>
</tags>

</html>
