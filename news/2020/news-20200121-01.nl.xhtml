<?xml version="1.0" encoding="UTF-8"?>
    <html newsdate="2020-01-22">
     
    <head>
              <title>Verslag van 36c3, about:freedom - about:fsfe</title>
    </head>
      <body>

    <h1>verslag van 36c3, about:freedom - about:fsfe</h1>

    <p newsteaser="yes">Eind december was FSFE in Leipzig aanwezig op het 36e Chaos Communication Congress. Zoals in vorige jaren waren we op het congres aanwezig met veel informatiemateriaal, lezingen en werkgroepen. FSFE was een van de hoofd-organisatoren van het about:freedom-cluster: een vereniging van 12 organisaties en groepen uit de burgersamenleving. Samen met de andere organisaties legden we de focus op digitale rechten en zaken die te maken hebben met netwerkbeleid.</p>

    <p>In <a href="https://events.ccc.de/congress/2019/wiki/index.php/Assembly:About:freedom">about:freedom</a> kon een breed politiek spectrum aan onderwerpen aan bod komen dankzij de verscheidenheid aan focussen van de afzonderlijke organisaties en groepen. Samen met het about:freedom-cluster organiseerden we tijdens de 4 dagen <a href="https://events.ccc.de/congress/2019/wiki/index.php/Assembly:Free_Software_Foundation_Europe#Our_Sessions">19 zelf-georganiseerde sessies</a>. Om er een paar te noemen: de praktische werkgroep <a href="https://events.ccc.de/congress/2019/wiki/index.php/Session:Freedom_to_go">„Freedom to go“</a>, voor een van Google onafhankelijke smartphone, door Erik Albers, de meer algemene presentatie "The Free Software 1x1: Clarifying the basics and typical misunderstandings", <a href="https://media.ccc.de/v/36c3-oio-173--computer-says-no-worber-sollen-algorithmen-entscheiden-drfen">"Computer says no": Worüber sollen Algorithmen entscheiden dürfen</a> door Chris Köver, <a href="https://fahrplan.chaos-west.de/36c3/talk/EARPZB/">Emergency VPN: Analyzing mobile network traffic to detect digital threats</a> en de lezing van Christian Busse over Vrije Software in de wetenschap:<a href="https://www.youtube.com/watch?v=bm_wQ6IoSYA"> "Free Software for Open Science"</a>.</p>

    <p>Onze succesvolle <a href="https://publiccode.eu">"Publiek Geld? Publieke Code!"</a>-campagne. Onze lezing op het Chaos West podium: <a href="https://www.youtube.com/watch?v=I2I-iaVbCzI">"Public Money? Public Code! A campaign framework to promote software freedom"</a>, door Matthias Kirschner en Bonnie Mehring, paste goed in het programma. In beide werd uitgelegd hoe "Publiek Geld? Publieke Code!" werd gecreëerd, gegroeid is en hoe u kunt deelnemen.</p>

    <p>In ons cluster hebben we ook veel belang gehecht aan sociale interactie. In onze politieke hoek, vol met sofa's, begonnen we op de eerste avond van het congres met een concert van de elektro-punkband System_Absturz. En waren niet alleen op de eerste avond van het congres muzikale onderbrekingen. Samen met de bezoekers van de 36c3 zongen wij iedere avond bij onze informatiekraam het <a href="https://imslp.org/wiki/The_Free_Software_Song_(Folk_Songs,_Bulgarian)">Vrije Softwarelied</a>. Samen zingen is een leuke chaotische traditie van FSFE op evenementen geworden en is altijd begeleid door fantastisch muzikaal talent.</p>

    <p>We kijken uit naar het volgende evenement met about:freedom. Tot dan en een goed herstel van hulpbronnen!</p>

    </body>
    <tags>
      <tag>front-page</tag>
      <tag content="Publiek Geld? Publieke Code!">pmpc</tag> 
      <tag content="36c3">ccc</tag>
    </tags>
    <author id="mehring"/>
<translator>André Ockers</translator>
    </html>
