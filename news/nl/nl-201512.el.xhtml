<?xml version="1.0" encoding="UTF-8"?>
<html newsdate="2015-12-07" type="newsletter">
<head>
	<title>Ενημερωτικό δελτίο FSFE - Δεκέμβριος 2015</title>
</head>
<body class="newsletter article" microformats="h-entry" id="nl-201512">
	<h1 class="p-name">Ενημερωτικό δελτίο FSFE - Δεκέμβριος 2015</h1>


<h2 id="from-the-fsfe">Από το FSFE</h2>

<h2 id="meps-in support-of-our-amendments">Τα μέλη του Κοινοβουλίου υπερασπίζονται τις τροποποιήσεις μας</h2>

<p newsteaser="yes">Οι επιτροπές του Ευρωπαϊκού Κοινοβουλίου για την "Εσωτερική Αγορά και την Προστασία του Καταναλωτή" (IMCO) και για τη "Βιομηχανία, την Έρευνα και την Ενέργεια" (ITRE) εξέδωσαν την δική τους κοινή έκθεση για τη Στρατηγική της Ευρωπαϊκής Επιτροπής για την Ενιαία Ψηφιακή Αγορά. Η ομάδα πολιτικής του FSFE ανέλυσε την έκθεσή τους και πρότειναν τροποποιήσεις για την ένταξη ελεύθερων, μινιμαλιστικών και εφαρμόσιμων προτύπων για το Ελεύθερο Λογισμικό, για την ενσωμάτωση του ελέγχου των χρηστών στα δεδομένα τους και για την εξασφάλιση ότι το ενιαίο cloud ελευθέρων επιστημών θα ερμηνευτεί βάσει Ελεύθερου Λογισμικού.</p>

<p>Η έκθεση έλαβε περισσότερες από 1000 τροποποιήσεις από μέλη του Ευρωπαϊκού Κοινοβουλίου (MEPs), μερικοί εκ των οποίων υπερασπίστηκαν τις απόψεις μας και πρότειναν τροποποιήσεις. Αυτό αποδεικνύει την αυξημένη κατανόηση από την πλευρά του Κοινοβουλίου για τη σημασία του Ελεύθερου Λογισμικού στο "cloud computing", τα big data και την προτυποποίηση, όπως επίσης και το δημόσιο τομέα. 
Ακόμα και η σκιώδης εισηγήτρια Cornelia Ernst τόνισε την ανάγκη αναφοράς στο Ελεύθερο Λογισμικό κατά τη διάρκεια της ομιλίας της στην κοινή συνάντηση των επιτροπών IMCO/ITRE στις 10 Νοέμβρη. Αυτόν το μήνα, στις 14 Δεκέμβρη, το Κοινοβούλιο θα ψηφίσει την τελική έκθεση.</p>

<p>Παρόλο που η έκθεση δεν είναι δεσμευτική, και η Επιτροπή δεν είναι υποχρεωμένη να υιοθετήσει τις προτάσεις του Κοινοβουλίου, το γεγονός ότι οι τροποποιήσεις μας υποστηρίχθηκαν από αρκετά μέλη του Κοινοβουλίου είναι ένα σημαντικό βήμα. Ειδικά στο Κοινοβούλιο, το οποίο είναι συνήθως λιγότερο καταδεκτικό όσον αφορά σε θέματα σχετικά με ψηφιακά δικαιώματα και το Ελεύθερο Λογισμικό.</p>

<h2 id="germany-passed-law-against-compulsory-routers">Η Γερμανία ψήφισε νόμο κατά των υποχρεωτικών router</h2>

<p><a href="https://fsfe.org/activities/routers/timeline.html">Ύστερα από τρία χρόνια εντατικής πίεσης από το FSFE</a> και άλλους οργανισμούς, το Γερμανικό Κοινοβούλιο μαζί με το δεύτερο τμήμα, το Ομοσπονδιακό Συμβούλιο, ψήφισαν ένα νόμο ενάντια στα υποχρεωτικά router και υπέρ της ελεύθερης βούλησης των χρηστών. Πρόκειται για ένα σημαντικό βήμα για την προστασία των καταναλωτών και τον υγιή ανταγωνισμό των κατασκευαστών. Η ελεύθερη βούληση, επίσης, δίνει στους χρήστες τη δύναμη να φροντίσουν σημαντικές λειτουργίες όπως η ασφάλεια και η ιδιωτικότητα των δικών τους συσκευών. Ο νόμος θα ισχύσει από τα μέσα του 2016 και πρέπει να αποτελέσει παράδειγμα για την υπόλοιπη Ευρώπη. Θα υποστηρίξουμε παρόμοια νομοσχέδια οπουδήποτε χρειαστεί.</p>

<h2 id="sony-rootkit-makes-headlines-10-years-later">Το Sony Rootkit πρωτοσέλιδο 10 χρόνια μετά</h2>

<p>Στα τέλη του Οκτώβρη το FSFE υπενθύμισε τους κινδύνους που φέρουν οι τεχνικές απαγορεύσεις για την τεχνολογία, προκειμένου να υπερασπιστεί το δικαίωμα όλων μας στο "μαστόρεμα". Ως αποτέλεσμα, το θέμα εντοπίστηκε από τον τύπο και η σελίδα πληροφοριών του FSFE έγινε σύνδεσμος σε δεκάδες τουλάχιστον άρθρα διαφόρων μεγάλων ειδησεογραφικών πηγών. Ο πρώην ασκούμενος σε εμάς, ο Asa Ritz <a href="http://blogs.fsfe.org/asawritz/2015/11/04/sony-rootkit-still-making-headlines-10-years-later-2/">ανέφερε περιληπτικά στο ιστολόγιό του</a> την κάλυψη που λάβαμε από τα ΜΜΕ.</p>

<h2 id="what-else-have-we-done">Τι άλλο κάναμε;</h2>

<ul>
<li>Ο πρόεδρος του FSFE <a href="http://berlin2015.codemotionworld.com/talk-detail/?detail=1958">Matthias Kirschner έδωσε μια ομιλία για τον ηλεκτρονικό υπολογιστή ως μια καθολική μηχανή</a> στο Codemotion στο Βερολίνο, και έκανε ένα <a href="http://www.gruene-fraktion-berlin.de/offener-it-gipfel">σεμινάριο σχετικά με τις τεχνικές απαγορεύσεις κατά τη διάρκεια του "Open IT Summit"</a> 
στο Βερολίνο. Σε μια διαδικτυακή μετάδοση, <a href="http://blogs.fsfe.org/mk/podcast-on-non-military-use-clause-in-gnu-gpl/">ο Matthias εξέφρασε την εναντίωσή του στη "μη-στρατιωτική ρήτρα" στις άδειες Ελεύθερου Λογισμικού</a>.</li>

<li>Ο διαχειριστής της κοινότητας του FSFE Erik Albers και ο διαχειριστής του νομικού τμήματος Matija Šuklje συμμετείχαν στο <a href="http://copycamp.pl/en/">Copycamp Warsaw</a> με την οργάνωση ενός περιπτέρου πληροφοριών και τον Matija να δίνει μια ομιλία σχετικά με τις «Επιπλοκές για το Ελεύθερο Λογισμικό της Μεταρρύθμισης της ΕΕ στα Πνευματικά Δικαιώματα».</li>

<li>Το FSFE παρευρέθηκε στο <a href="https://fscons.org/2015/">FSCONS</a> στο 
Goteborg, Σουηδία. Ο Christian Kalkhoff <a href="https://blogs.fsfe.org/softmetz/?p=63">έγραψε για την εμπειρία του από το FSCONS</a> στο ιστολόγιό του.</li>

<li>Το FSFE είχε επίσης τους πάγκους του στο <a href="http://www.opensourcesummit.paris/">Open Source Summit στο Παρίσι</a>, στο<a href="http://www.linuxday.at/">Linuxday στο Dornbirn</a>, Αυστρία, στο T-Dose στην Eindhoven, Ολλανδία, και στο <a href="http://openrheinruhr.de/">OpenRheinRuhr Oberhausen</a>, Γερμανία.</li>
</ul>


<h2 id="take-action">Ανέλαβε δράση</h2>

<ul>
<li>Εαν θα ήθελες να μας γνωρίσεις, θα βρεις τα μέλη μας και την κοινότητά του FSFE στον παγκο μας στο <a href="https://fosdem.org/2016/">FOSDEM</a>. Και αν πας στο <a href="https://events.ccc.de/congress/2015/wiki/Main_Page">φετινό Chaos Communication Conference, #32C3</a>, μην ξεχάσεις να περάσεις από το <a href="https://events.ccc.de/congress/2015/wiki/Assembly:Free_Software_Foundation_Europe">σημείο συνάντησης του FSFE </a>, να λάβεις μέρος σε μια από τις συνεδρίες μας ή απλά να κάνεις το διάλειμμά σου στο "Free Software lounge".</li>

<li>Η ομάδα για την Εκπαίδευση του FSFE επανασχεδιάζει το φυλλάδιό της. Εάν θα ήθελες να συμμετέχεις και να μοιραστείς τις ιδέες σου, μπορείς ελεύθερα να συντονιστείς στο <a href="https://wiki.fsfe.org/Reasons_for_schools_to_use_Free_Software">wiki μας</a>.</li>

<li>Η τοπική ομάδα του FSFE στη Ζυρίχη ξεκίνησε την οργάνωση ενός άλμπουμ φωτογραφιών Ελεύθερου Λογισμικού προκειμένου να προωθήσει το Ελεύθερο Λογισμικό στο κοινό. Εάν θες, <a href="http://freie.software">μπορείς να συμμετέχεις κι εσύ.</a></li>

<li>Στην εκστρατεία μας "Free Your Android" τονίσαμε τη σπουδαιότητα του Replicant ως ένα 100% ελεύθερο λειτουργικό σύστημα βασισμένο σε Android. Με χαρά μας βλέπουμε ότι αυτό το εγχείρημα αναπτύσσεται και ξεκίνησαν να πωλούνται <a href="https://tehnoetic.com/tehnoetic-s2-phone-replicant">τηλέφωνα με το λογισμικό replicant προεγκατεστημένο </a> και ελπίζουμε ότι το παράδειγμα αυτό θα ακολουθήσουν περισσότερες εταιρίες στο μέλλον.</li>

<li>Εάν σας άρεσαν αυτά που κάναμε το 2015 και αν θα θέλατε να συνεχίσουμε την καλή δουλειά το 2016 ή να γίνουμε ισχυρότεροι, τότε σκεφτείτε να <a href="https://fsfe.org/donate/donate">μας στηρίξετε με μια δωρεά,</a>ή να <a href="https://fsfe.org/join">γίνετε μόνιμα μέλη</a>. 
Η χρηματοδότηση είναι καίριας σημασίας για την ύπαρξή μας.</li>
</ul>

<h2 id="out-of-the-community">Από την κοινότητά μας</h2>

<ul>
<li>Μια νέα ομάδα ιδρύθηκε: Η North Rhine-Westphalia είναι η μεγαλύτερη πολιτεία της Γερμανίας με τρεις έως τώρα τοπικές ομάδες του FSFE. Αυτόν το μήνα, είχαν την <a href="https://blogs.fsfe.org/stehmann/?p=1629">εναρκτήρια συνάντηση μιας ομάδας δράσης με εμβέλεια την επικράτεια της πολιτείας, την Ομάδα NRW</a>. Πέραν του συντονισμού, <a href="http://blogs.fsfe.org/wromey/2015/11/22/grundungssitzung-des-nrw-teams-der-free-software-foundation-europe/">πρωτεύων στόχος θα είναι η εκπαίδευση των δασκάλων</a>.</li>

<li>Στην τοπική συνάντηση του FSFE στο Düsseldorf, <a href="http://blogs.fsfe.org/stehmann/?p=1592">ο Andreas Schreiber μίλησε για τη στρατηγική ελεύθερου λογισμικού του Κέντρου Αεροναυτικής της Γερμανίας DLR</a> και η συνάντηση αυτή επιλέχθηκε από <a href="https://joinup.ec.europa.eu/node/147875">το Ευρωπαϊκό Παρατηρητήριο Ελεύθερου Λογισμικού</a>.</li>
<li>Μετά την προσφορά Libreboot Laptops στο <a href="https://freie.computer/">freie.computer</a> η τοπική ομάδα <a href="https://blogs.fsfe.org/mmoeller/2015/11/27/flashdays-are-coming/">του FSFE 
της Ζυρίχης αποφάσισε να ξεκινήσει τα Flashdays</a>.</li>

<li>Ο Daniel Pocock αναφέρεται στην <a href="http://danielpocock.com/building-teams-around-sip-and-xmpp-in-debian-and-fedora">ομάδα που ασχολείται με SIP και XMPP επικοινωνίες σε Debian και Fedora</a>, και επίσης γράφει έναν <a href="http://danielpocock.com/quick-start-blender-video-editing">σύντομο οδηγό εκκίνησης για τη χρήση Blender στην επεξεργασία βίντεο</a>.</li>

<li>Ο Marcus Möller <a href="https://blogs.fsfe.org/mmoeller/2015/11/04/freed-ora-23-workstation-available/">προσάρμοσε το Fedora 23 σε έκδοση Freed </a>, που περιλαμβάνει πυρήνα linux-libre και πρόγραμμα περιήγησης Icecat. Όλα τα ιδιωτικά προγράμματα λογισμικού αφαιρέθηκαν.</li>
</ul>

<h2 id="good-free-software-news">Ευχάριστα Νέα Ελεύθερου Λογισμικού</h2>

<p>Σε επίπεδο <strong>ΕΕ</strong>: το Ευρωπαϊκό Κοινοβούλιο κάλεσε την Επιτροπή για τη <a href="https://fsfe.org/news/2015/news-20151110-01.en.html">συστηματική αντικατάσταση του ιδιοκτησιακού λογισμικού όλων των Ευρωπαϊκών Οργανισμών με πιστοποιημένο Ελεύθερο Λογισμικό</a>. Στην <strong>Ιταλία</strong>, το <a href="http://www.computerweekly.com/news/4500256578/Free-software-gains-ground-in-the-Italian-public-administration">Ιταλικό Υπουργείο Άμυνας αντικαθιστά το Microsoft Office με LibreOffice</a> σε 150,000 Η/Υ δημιουργώντας τη δεύτερη μεγαλύτερη εφαρμογή LibreOffice στην Ευρώπη. Εν τω μεταξύ, η δεύτερη πιο σημαντική βιομηχανική πόλη της Νότιας Ιταλίας, <a href="https://joinup.ec.europa.eu/node/146281">το Bari, πρόκειται να ολοκληρώσει τη μετάβαση σε LibreOffice</a> και ODF. Την ίδια στιγμή στην <strong>Ελβετία</strong>, το <a href="https://joinup.ec.europa.eu/community/osor/news/bern-council-demands-transition-open-source">συμβούλιο της Βέρνης ζήτησε από τη Διεύθυνση Πληροφορικής να τερματίσει την εξάρτηση από το ιδιοκτησιακό λογισμικό</a>, και να το αντικαταστήσει με λύσεις Ελεύθερου Λογισμικού.
Το ίδιο παράδειγμα ακολούθησε και η <strong>Δανία</strong> όπου η πόλη Aarhus <a href="https://joinup.ec.europa.eu/community/osor/news/denmark%E2%80%99s-aarhus-insists-open-it-standards">ζητάει τη χρήση ανοιχτών προτύπων στις τεχνολογίες πληροφοριών για όλα τα μελλοντικά πληροφοριακά του έργα</a> με σκοπό την απαλλαγή από το κλείδωμα σε προμηθευτές. Τέλος, μια πρόσφατη έρευνα στη
<strong>Γαλλία</strong> επιβεβαίωσε ότι <a href="https://joinup.ec.europa.eu/node/147785">η διοίκηση της χώρας εξακολουθεί να αποτελεί ένα μεγάλο υποκινητή του Ελεύθερου Λογισμικού στη Γαλλία</a>. 
Σύμφωνα με την έρευνα, η αγορά Ελεύθερου Λογισμικού αναπτύσσεται σε γραμμική κλίμακα και θα αυξάνεται κατά 9% το χρόνο έως και το 2020.</p>


<p>Αυτό ήταν το τελευταίο ενημερωτικό δελτίο του 2015. Ευχαριστούμε πολύ για το ενδιαφέρον σας. Θα λάβετε το επόμενο δελτίο στις αρχές του Φεβρουαρίου του 2016.</p>

<p>Επίσης: Εξακολουθούμε να πειραματιζόμαστε με νέους τρόπους και μορφές του ενημερωτικού δελτίου. Σας παρακαλούμε να μοιραστείτε τις απόψεις σας ελεύθερα στο contact@fsfe.org.</p>

<p>Happy Christmas and a Happy GNU-year!</p>
<p>Οι συντάκτες σας Polina Malaja and Erik Albers <a href="/index.html">FSFE</a></p>
</body>

<sidebar promo="about-fsfe"/>
<date>
	<original content="2015-12-07"/>
</date>
<followup>Δωρεές</followup>
<tags>
  <tag content="Ενημερωτικό δελτίο">newsletter</tag>
</tags>

</html>
