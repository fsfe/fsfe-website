<?xml version="1.0" encoding="utf-8" ?>

<html>
  <version>1</version>

  <head>
    <title>FSF Europa - Microsoft tegen vrije concurrentie</title>
  </head>

  <body>
    <h1>
      Softwarepatenten kunnen de Microsoft antitrustzaak nutteloos maken
    </h1>

    <p>
      Steven Ballmer, CEO van Microsoft, is een verstandig man. Tijdens een 
      interview voor een financieel tijdschrift in maart 2006, sprak hij over
      Vrije Software en kwam tot het volgende besluit, "I'm not
      saying it's not real competition. Maybe the world has exactly what it
      wants. It has us moving fast and hard, keeping our prices down." Vrij
      vertaald: Competitie van Vrije Software zoals GNU/Linux houdt Microsoft
      innovatief en voorkomt dat we onze prijzen willekeurig en onbeperkt kunnen
      verhogen.
    </p>

    <p>
      Ballmer was tijdens het interview zo eerlijk om toe te geven dat
      Microsoft zeker juridische procedures zal opstarten als de concurrentie
      te hinderlijk wordt. Hij zei letterlijk, "Er zijn experten die beweren dat
      Linux gebruik maakt maakt van onze intellectuele eigendommen. Ik ga daar
      geen commentaar op geven. Maar voor zover dit het geval is, zijn we het
      aan onze aandeelhouders verplicht om een strategie te ontwikkelen." Tussen
      de regels kan je duidelijk lezen dat Microsoft de concurrentie lastig
      begint te vinden en alle mogelijke middelen zal aanwenden om opnieuw de
      volledige controle over de markt te verwerven.
    </p>

    <p>
      Spijtig genoeg is Ballmers woordkeuze wat onduidelijk. De term
      intellectuele eigendom is bijna nergens ter wereld een wel omschreven
      juridische term. Advocaten werken liefst met duidelijke wel omschreven
      juridische begrippen zoals het auteursrecht, het handelsmerk en
      softwarepatenten. Aangezien het auteursrecht en het handelsmerk vandaag
      al zeer goed beschermd worden, is de kans klein dat Ballmer hiernaar
      verwijst. Waar hij het dus echt over heeft zijn de softwarepatenten.
    </p>

    <p>
      En Microsoft kent de problemen die softwarepatenten veroorzaken maar al
      te goed. Het volgende is een uitspraak van Bill Gates, medeoprichter van
      Microsoft, uit 1991:"Als mensen tijdens het ontwikkelen van de theorieën
      die vandaag hun toepassing vinden, moesten begrepen hebben hoe patenten nu
      worden toegekend en die ideeën ook daadwerkelijk gepatenteerd zouden
      hebben, dan zou heel onze industrie nu tot stilstand gekomen zijn. Nog
      veel interessanter is de conclusie die hij hieruit trekt:" De oplossing
      bestaat erin alles te patenteren wat we kunnen patenteren. Toekomstige
      startups zullen verplicht zijn voor elk gepatenteerd idee de prijs te
      betalen die de patentreuzen aanrekenen. En die prijs is best heel hoog,
      aangezien het in het belang is van de bestaande bedrijven om elke
      toekomstige concurrentie te vermijden."
    </p>

    <p>
      Als gevolg van deze conclusie heeft Microsoft over heel de wereld
      duizenden patenten aangevraagd en verkregen, ook in Europa. Aangezien
      er in Europa geen wetgeving bestaat om deze patenten regionaal af te
      dwingen heeft de softwaregigant de laatste jaren hard gelobbyd om deze
      wetgeving te creëren. Tot nu toe zijn al deze initiatieven mislukt, maar
      dat weerhoudt Microsoft niet om mensen angst aan te jagen (= FUD: fear,
      uncertainty, and doubt) voor mogelijke problemen met Vrije Software en 
      intellectuele eigendommen. Het einddoel is duidelijk: Het recht op vrije
      keuze voor software door de gebruiker verhinderen.
    </p>

    <p>
      De Europese commissie probeert deze vrije keuze te beschermen door zijn
      beslissing in de antitrustzaak uit 2004 te verdedigen voor het Europese
      Hof van Eerste Aanleg. Ondertussen kiezen grote en kleine bedrijven voor
      hun vrijheid door een mengeling van verschillen besturingssystemen en
      programma's te gebruiken op hun netwerken. GNU/Linux, unix en Apple langs
      de ene kant en Windows aan de andere kant. Binnen deze twee werelden loopt
      de communicatie vlot, maar onderling zijn er grote problemen. Deze
      problemen zijn niet het gevolg van technische beperkingen maar worden
      kunstmatig gecreëerd door Microsoft om de samenwerking tussen de 
      verschillende systemen te verhinderen.
    </p>

    <p>
      Op deze manier kunnen ze hun monopolie op een PC of in een netwerk
      handhaven. In 2004 besliste de Europese Commissie dat Microsoft de
      vrije concurrentie in Europa verhindert. Ze verplichtte hen om de 
      marktsituatie te herstellen door documentatie beschikbaar te stellen
      die beschrijft hoe je met hun producten kan communiceren. Deze
      softwaregrammatica kan je vergelijken met de regels in gewone talen.
      (De FSF Europa heeft de toestemming gekregen als derde partij op te treden
      en steunt de Europese Commissie in de rechtzaak die reeds startte in
      2001).
    </p>

    <p>
      Het feit dat Microsoft weigert te voldoen aan de verzoeken van de
      Commissie bewijst dat er voor hen meer op het spel staat dan alleen de
      controle over de softwaremarkten. Hun hele bedrijsmodel wordt in vraag
      gesteld. Microsoft haalt 80% van zijn omzet en bijna al zijn winst uit
      Windows en de Office paketten. Zou dit komen omdat alle gebruikers zo
      tevreden zijn over de Microsoft software? Of worden ze verplicht deze
      producten te blijven kopen omdat ze ooit, op een onachtzaam moment, iets
      van deze producent hebben gekocht?
    </p>

    <p>
      Microsoft en zijn aandeelhouders zijn duidelijk bang om klanten te
      verliezen. Elke keer dat de Europese Commissie nieuwe initiatieven neemt
      om Microsoft te verplichten zijn protocollen openbaar te maken, duikt de 
      prijs van hun aandelen. Sinds de beslissing van de Europese Commissie in
      2004 zijn hun aandelen globaal gezien niet meer gestegen. Het management
      en de aandeelhouders blijven er duidelijk van overtuigd dat deze
      beperkende maatregelen het toekomstige succes van Microsoft moeten
      verzekeren.
    </p>

    <p>
      Door de toenemende concurrentie van Vrije Software en andere alternatieven
      krijgt Microsoft het steeds moeilijker om de huidige hoge winstcijfers,
      die de aandeelhouders al jaren gewoon zijn, te behouden. Daarom zijn ze
      zoek naar naar nieuwe kansen zoals beveiligingssoftware, zoekrobot, RFID,
      en internettelefonie (VoIP). Ze willen al deze nieuwe mogelijkheden, naar
      aloude traditie, inbouwen in hun besturingssysteem, een praktijk de de
      Europese Commissie reeds in haar beslissing van 2004 veroordeelde.
      Voorlopig is Microsoft echter bereid om dagelijks $ 2,4 miljoen aan boetes
      te  betalen om dit bedrijfsmodel aan te houden. Het is immers maar een 
      klein deel van de enorme winst die ze genereren dankzij hun monopolies.
    </p>

    <p>
      En hier ligt de kern van de zaak: Microsoft rekent op softwarepatenten
      om zich uit deze situatie te redden. Zelfs als ze uiteindelijk aan de
      vraag van de commissie moeten voldoen om hun geheime protocollen bekend
      te maken en om bepaalde programma's niet langer samen met een 
      besturingssysteem te verkopen, dan zullen het de softwarepatenten
      zijn waarmee ze hun concurrenten, de Vrije Software in het bijzonder,
      kunnen decimeren.
      Alhoewel twee eerdere pogingen om een Europese wetgeving rond
      softwarepatenten te maken zijn afgeslagen, kan Charlie McCreevy, de
      Europese commissaris voor de interne markt en diensten, altijd
      een nieuw initiatief opstarten.
    </p>

    <p>
      Dat zou het wel het toppunt van ironie zijn. Een commissie die aan de ene
      kant alles in het werk stelt om de vrije keuze van software te herstellen
      door de antitrustzaak tegen Microsoft, zou aan de andere kant een
      wetgeving instellen die Microsoft de kans geeft alle concurrentie van
      Vrije Software voorgoed te vernietigen. Als deze regelgeving in heel
      Europa zou gelden, zullen bedrijven die willen concurreren met Microsoft
      voortdurend worden afgeblokt door softwarepatenten die alle innovatie in
      Europa zal stoppen. Als Europa het meent met zijn vrije
      concurrentiebeleid, zullen ze moeten weerstaan aan de vraag voor
      softwarepatenten die hun beleid monddood zouden maken.
    </p>

    <p>
      Jonas Öberg<br />
      Vice President<br />
      FSFE,<br />
      Trollhättan, Zweden
    </p>

    <p>
      Carlo Piana<br />
      Advocaat<br />
      Studio Legale Tamos Piana &amp; Partners,<br />
      Milaan, Italië
    </p>
  </body>

</html>
<!--
Local Variables: ***
mode: xml ***
End: ***
-->

