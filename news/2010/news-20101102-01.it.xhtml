<?xml version="1.0" encoding="UTF-8"?>
<html newsdate="2010-11-03">
  <head>
    <title>Stop alla pubblicità al software proprietario: via gli annunci dai siti pubblici!</title>
  </head>
  <body>

    <h1>Stop alla pubblicità al software proprietario: via gli annunci dai siti pubblici!</h1>

<p newsteaser="yes">
Un mese, una campagna, un obbiettivo: sbarazzarsi delle
pubblicità a software non libero sui siti web pubblici. In quattro settimane, 
la FSFE ha ricevuto segnalazioni riguardanti <a
 href="/campaigns/pdfreaders/buglist.html">2162 istituzioni Europee che pubblicizzano
lettori PDF non liberi</a>. Oltre ai 305 attivisti che hanno partecipato alla ricerca, 
1500 persone, 46 aziende e 38 organizzazioni hanno firmato la nostra 
<a href="/campaigns/pdfreaders/petition.html">Petizione per la rimozione della 
pubblicità a software proprietario sui siti delle istituzioni pubbliche</a>.
Per il momento la caccia è finita, ora è tempo di inseguire quei siti che incoraggiano
i visitatori a mettere a repentaglio la propria libertà. È il momento di eliminare la
pubblicità!</p>

<p>Volontari altamente motivati hanno cercato su internet i siti web pubblici
che fanno pubblicità a software non libero e hanno segnalato <a
  href="/campaigns/pdfreaders/buglist.html">2162 istituzioni</a>. Alcuni di loro,
come Massimo Barbieri e Lucas Bickel ne hanno segnalate individualmente oltre 
350! Anche Alessandro Alboni, Rainer Schmitz, e Pavel Kharitonov
hanno dato un notevole contributo segnalando circa 50 istituzioni a testa.</p>

<p>Ma la FSFE non si fermerà ad un elenco di istituzioni. Nelle prossime settimane,
la FSFE <a href="/campaigns/pdfreaders/letter.html">invierà delle lettere
alle istituzioni</a> per attirare l'attenzione sulla loro pubblicità
sleale. A nome dei firmatari della <a
  href="/campaigns/pdfreaders/petition.html">petizione</a>, la FSFE chiederà
alle istituzioni di rimuovere tutte le pubblicità a software non libero, o
fornire una scelta di diversi programmi.</p>

<p>Ovunque tu sia, in qualunque momento, puoi contribuire a rimuovere la pubblicità
a software non libero dai siti web istituzionali. Il lavoro straordinario dei
cacciatori di pubblicità e dei nostri <a
  href="/contribute/translators/translators.html">traduttori</a> ha gettato una solida
base per la fase successiva. Ora tocca a te fare in modo che i nostri obbiettivi 
siano raggiunti. Tu puoi fare la differenza! Aiutaci a <a
  href="/campaigns/pdfreaders/letter.html">tradurre la lettera nelle lingue mancanti
</a> o <a href="https://my.fsfe.org/donate">fai una donazione alla campagna PDF readers</a>
per aiutarci a coprire 1600 EUR per le spese postali e i costi aggiuntivi necessari per
recapitare i messaggi in tutta Europa. Aiutaci a togliere la pubblicità!</p>

  </body>
</html>
<!--
Local Variables: ***
mode: xml ***
End: ***
-->
