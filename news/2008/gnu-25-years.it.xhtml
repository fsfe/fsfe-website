<?xml version="1.0" encoding="UTF-8" ?>

<html>
  <version>1</version>

  <head>
    <title>
		Buon compleanno GNU! — La FSFE festeggia il 25° compleanno del Progetto GNU!
    </title>
  </head>

<body>

<h1>
	Buon compleanno GNU! — La FSFE festeggia il 25° compleanno del Progetto GNU!
</h1>

<p>Oggi è il venticinquesimo anniversario dell'annuncio iniziale del <a
href="http://www.gnu.org">progetto GNU</a>, un'iniziativa pionieristica tesa a
sviluppare un sistema operativo che dia a tutti gli utenti la libertà di
modificarlo e di pubblicarne versioni modificate, individualmente o in
collaborazione. La Free Software Foundation Europe (FSFE) loda i notevoli
risultati raggiunti nel primo quarto di secolo di GNU ed è impaziente di
promuovere il loro comune obiettivo di rendere possibili le libertà del
software.</p>

<p>27 Settembre 2008 — Esattamente 25 anni fa, Richard M. Stallman lanciò il
progetto GNU con l'obiettivo di creare un intero sistema operativo che chiunque
fosse libero di usare, studiare, condividere e migliorare. Queste libertà
garantiscono a tutti gli utenti l'indipendenza e la flessibilità di usare i
propri computer per qualsiasi scopo, senza le artificiali restrizioni che il
software proprietario impone, come la dipendenza da un distributore, i formati
di file proprietari e il Digital Restrictions Management (DRM). A partire dalle
sue modeste origini nel laboratorio di Intelligenza Artificiale del MIT, GNU è
cresciuto fino a diventare uno dei sistemi operativi più famosi al mondo e ha
favorito lo sviluppo di migliaia di altre applicazioni di Software Libero.</p>

<p>La Free Software Foundation (organizzazione sorella di FSFE situata a
Boston, MA) fu fondata nel 1985 per promuovere l'idea centrale che sta alla
base del progetto GNU di Stallman: che la libertà di esaminare, modificare,
copiare, e condividere il software è essenziale per una società giusta e
libera. Gran parte del lavoro fu fatto tra il 1983 e il 1991, e questo ha posto
le fondamenta per molti progetti di terze parti che in seguito hanno anch'esse
portato queste libertà agli utenti di computer. Il sistema operativo fu
completato nel 1992 grazie allo sviluppo da parte di terzi di un componente
centrale chiamato "Linux". Il successo del sistema operativo GNU/Linux
incoraggiò lo sviluppo di molti altri progetti di Software Libero come Firefox,
KDE e OpenOffice.org. Oggi, ci sono centinaia di distribuzioni GNU/Linux nel
mondo, che alimentano milioni di computer, dai web server e gli
elettrodomestici da cucina ai telefoni cellulari e i computer portatili.</p>

<p>"I contributi del progetto GNU al mondo dell'informatica sono difficili da
sopravvalutare", afferma Georg C. F. Greve, Presidente della Free Software
Foundation Europe (FSFE). "Per la prima volta nasceva una consapevolezza del
Software Libero, e il concetto di Copyleft ha rivoluzionato il modo in cui la
libertà viene diffusa e protetta. Queste due conquiste intellettuali hanno
posto le fondamenta per l'immenso successo di GNU/Linux, che nel frattempo si è
affermato come il primo concorrente dei sistemi operativi proprietari in tutta
la gamma dell'informatica, dalla ricerca scientifica su larga scala agli
accessibili computer portatili per i consumatori. In questo modo GNU è stato
alla base del raggiungimento del controllo da parte degli utenti sul proprio
ambiente informatico e sui propri dati."</p>

<p>La FSFE è stata fondata nel 2001 per promuovere gli obiettivi politici e
sociali che costituiscono pure la base del Progetto GNU, e per sostenere la
fiorente comunità europea del Software Libero. "La FSFE lavora a stretto
contatto con i suoi partner in tutta Europa e oltre per assicurare che lo
spirito dell'annuncio originale di Stallman sia sostenuto dalla pratica, e
lavora per promuovere la consapevolezza del messaggio del Software Libero",
spiega Shane Coughlan, coordinatore della Freedom Task Force di FSFE.</p>

<p>Sempre più paesi stanno passando al Software Libero per l'uso nel settore
pubblico e nell'educazione. Mentre molte imprese da tempo usano e
contribuiscono al Software Libero per ottenere vantaggi di mercato e
risparmiare sui costi, i governi stanno sempre più comprendendo i benefici del
Software Libero in termini di sovranità, trasparenza e autodeterminazione.
Proprio per la sua naturale inclinazione alla condivisione, alla collaborazione
e alla sostenibilità, il Software Libero assicura a tutti gli utenti la
capacità di determinare e modellare il proprio futuro informatico.</p>


<h2>Che cos'è la Free Software Foundation Europe</h2>

<p>Free Software Foundation Europe (FSFE) è un'organizzazione non governativa e
senza fini di lucro attiva in molti paesi Europei e impegnata in attività a
livello globale.  L'accesso al software determina chi può far parte di una
società digitale.  Al fine di assicurare equa partecipazione nell'era
dell'informazione, così come la libera concorrenza, Free Software Foundation
Europe (FSFE) si dedica e persegue la diffusione del Software Libero, definito
dalle libertà di usare, studiare, modificare e copiare.  Portare all'attenzione
del pubblico questi temi, dare solide basi politiche e legali al Software
Libero e assicurare libertà alle persone supportando lo sviluppo di Software
Libero, sono temi centrali per la FSFE fin dalla sua fondazione nel 2001.</p>

<p><a href="/">http://fsfeurope.org/</a></p>


<h2>Note per la stampa</h2>

<ul>

	<li>Il Progetto GNU cerca di favorire e di difendere le quattro 'libertà
	fondamentali' del software: eseguire il software "per qualsiasi scopo", studiare e
	adattare il software in base ai bisogni individuali, distribuire copie del
	software, e migliorare il software, condividendo i benefici con
	gli altri.</li>

	<li>Il Progetto GNU ha introdotto il concetto delle licenze 'copyleft', che
	preservano le libertà fondamentali del software usando il copyright per far sì che
	la condivisione di software derivato sia rilasciato sotto la stessa licenza del
	software originale.</li>

</ul>

<h2>Contatti</h2>

<ul>
	<li>Belgio: +32 2 747 03 57</li>
	<li>Germania: +49 700 373 38 76 73</li>
	<li>Svezia: +46 31 7802160</li>
	<li>Svizzera: +41 43 500 03 66</li>
	<li>Regno Unito: +44 29 200 08 17 7</li>
</ul>

<p><a href="/contact/contact.html">Altri modi per contattare</a> la
FSFE.</p>

</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
