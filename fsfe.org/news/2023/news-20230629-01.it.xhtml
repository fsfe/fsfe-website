<?xml version="1.0" encoding="UTF-8"?>
<html newsdate="2023-06-29">
<version>1</version>

<head>
  <title>Legge cybersicurezza: IMCO appoggia la FSFE per proteggere il Software Libero</title>
</head>

<body>

<h1>Legge cybersicurezza: IMCO appoggia la FSFE per proteggere il Software Libero</h1>

<p>
La commissione per il mercato interno e la protezione dei consumatori 
(IMCO, Internal Market and Consumer Protection Committee) ha preso oggi 
una decisione storica per proteggere gli sviluppatori di Software Libero 
nella legge sulla resilienza della sicurezza informatica (CRA, Cyber 
Resilience Act).
</p>

<figure>
     <img src="https://pics.fsfe.org/uploads/big/d1b7eb0ca6ec38c89967dab6d3dd920b.png" 
       alt="Immagine in tonalità di blu con un lucchetto contornato da un cerchio e della scritta cybersecurity."/>
       </figure>

<p>
La commissione per il mercato interno e la protezione dei consumatori 
(IMCO) ha preso oggi una decisione storica per proteggere gli 
sviluppatori di Software Libero nella legge sulla resilienza della 
sicurezza informatica (CRA). Lo scorso settembre, la Commissione Europea 
ha presentato la CRA. La proposta di escludere il Software Libero “al di 
fuori dello svolgimento di un'attività commerciale” non raggiungerebbe 
una gran parte di software che non sarà coperto ma è distribuito. 
Inoltre, i progetti più piccoli e senza scopo di lucro verrebbero 
danneggiati in quanto dovrebbero sostenere costi ingenti. Abbiamo quindi <a href="/news/2023/news-20230323-01.html">
proposto una soluzione</a> che porterà ad una maggiore sicurezza 
salvaguardando l'ecosistema del Software Libero:</p>
<ol>
<li>
La responsabilità dovrebbe essere spostata su coloro che distribuiscono 
il Software Libero invece di quelli che lo sviluppano e
</li>
<li>
coloro che beneficiano in modo significativo dal punto di vista 
economico di questa distribuzione devono assicurarsi che il software sia 
conforme CE.
</li>
</ol>

<blockquote>
 <em>Alexander Sander, consulente senior della politiche della FSFE, spiega: 
 <italic>«La commissione per il mercato interno e la protezione dei 
 consumatori, una commissione consultiva del CRA, ha sostenuto la nostra 
 richiesta e ha votato per proteggere gli sviluppatori di Software 
 Libero nella legge sulla resilienza della cybersicurezza. Siamo 
 particolarmente soddisfatti dell'inserimento di queste protezioni in un 
 articolo e della descrizione precisa di come il Software Libero 
 dovrebbe essere protetto in futuro. La commissione principale è ora 
 chiamata a confermare questo voto»</italic>.
 </em> 
</blockquote>


<p>A breve, la commissione principale, la commissione per l'industria, la 
ricerca e l'energia (ITRE, Industry, Research and Energy), definirà la 
sua posizione e la sottoporrà alla plenaria per un voto. 
Successivamente, inizierà il trilogo con il Parlamento, il Consiglio e 
la Commissione per raggiungere un accordo finale. Allo stesso tempo, si 
stanno negoziando norme simili nella direttiva sulla responsabilità del 
prodotto (PLD, Product Liability Directive). Anche qui la FSFE chiede <a 
href="/news/2023/news-20230323-01.html">la protezione degli sviluppatori 
del Software Libero</a>. Ringraziamo tutte quelle organizzazioni e le 
persone che hanno contribuito al raggiungimento di questa posizione e 
che hanno assicurato la salvaguardia del Software Libero in quei 
fascicoli.
</p>

</body>
	
<tags>
	 <tag key="front-page"/>
	 <tag key="european-parliament">Parlamento Europeo</tag>
	 <tag key="policy">Politiche pubbliche europee</tag>
	 <tag key="european-union">Unione Europea</tag>
	</tags>


<image url="https://pics.fsfe.org/uploads/big/d1b7eb0ca6ec38c89967dab6d3dd920b.png" 
       alt="Immagine in tonalità di blu con un lucchetto contornato da un cerchio e della scritta cybersecurity."/>

</html>

 
           
