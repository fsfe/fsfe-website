<?xml version="1.0" encoding="UTF-8"?>
<html newsdate="2015-12-16">

<head>
    <title>Që të punojë për Software-in e Lirë gjatë 2016-s, FSFE-ja ka nevojë  për dhurimet tuaja</title>
	</head>
	<body class="press release">
		<h1>Që të punojë për Software-in e Lirë gjatë 2016-s, FSFE-ja ka nevojë  për dhurimet tuaja</h1>
	
<p newsteaser="yes">Shumë individë dhe kompani në shoqërinë tonë përfitojnë
nga Software-i i Lirë. Që prej 2001-shit Free Software Foundation Europe i fuqizon
njerëzit të kontrollojnë teknologjinë. Që me punën tonë të sjellim një ndryshim,
synojmë 140 000€ dhurime, deri më 31 Janar, nga të cilat kemi marrë tashmë 60 000€.</p>

<p>Ju lutemi, na ndihmoni të vazhdojmë punën tonë për Software-in e Lirë duke dhuruar sot:</p>

<ul>
<li>Si individ, ju lutemi, na përkrahni duke u bërë <a
href="http://fsfe.org/join">anëtar mbështetës i FSFE-së</a> (shuma
mesatare për anëtarë mbështetës është 125€/v).</li>

<li>Si kompani, ju lutemi, <a href="/donate/donate.html">na përkrahni
me një dhurim</a>. Mund të bëheni dhurues i artë për  1000€/muaj, dhurues
i argjendtë për 200€/muaj, ose dhurues i bronztë për 40€/muaj.</li>
</ul>

<p>Dhuruesit tanë na bënë të mundur të arrijmë sukseset vijuese:</p>

<ul>

<li>Mbyllëm fushatën tonë gjashtëvjeçare PDFreaders, pasi bindëm 1125
administrata publike të heqin nga sajtet e tyre reklamat për software
pronësor.</li>

<li>Ndihmuam t’u jepet fund rrugëzuesve të detyruar në Gjermani me një
ligj që u siguron përdoruesve lirinë të përdorin rrugëzuesin e tyre me
Software të lirë. Kjo do të duhej të shërbente si shembull nëpër Europë,
dhe do të përkrahim ligjshmëri të ngjashme kudo që të jetë nevoja.</li>

<li>Jemi aktivë në politikat e BE-së: vlerësimi ynë për Strategjinë për një
Treg të Përbashkët Dixhital u prit mirë dhe presim që të tjera institucione
të BE-së të ndjekin rekomandimet tona.</li>

<li>Mesatarisht dërgojmë një paketë promocionale në ditë. Përkrahësit
tanë përdorin material shumëgjuhësh për të informuar më shumë njerëz
rreth lirisë së software-it në kompanitë, universitetet, shkollat e tyre, në
biblioteka dhe kafe, apo në stenda informative.</li>

</ul>

<p>Për vitin tjetër duam të përqendrohemi te ushtrimi i trysnisë lidhur me 
kërkesat tona që <strong>krejt software-i i financuar me paranë publike
të botohet si Software i Lirë</strong>, dhe për <strong>të drejtën e gjithkujt
për të eksperimentuar me hardware-in dhe software-in e tyre</strong>.</p>

<p>Për të arritur këto synime:</p>

<ul>

<li>do të ofrojmë ndihmë për vullnetarët e fushatave tonë që të shtojnë
efektshmërinë e tyre, dhe do t’i pajisim me një larmi më të madhe  materiali
promocional;
dhe</li>

<li>do të fillojmë bashkërendimin mes grupesh të Software-it të Lirë që janë
aktivë në probleme politikash në BE.</li>

</ul>

<p>Veç kësaj, do të vazhdojmë përpjekjet tona të tanishme për të hequr
pengesat ndaj lirisë së software-it dhe të nxisim njerëzit të përdorin dhe
zhvillojnë Software të Lirë.
Një veprimtari thelbësore mbetet udhëheqja e kompanive për kalimin në 
Software të Lirë, duke ndihmuar degët e tyre ligjore të kuptojnë licencat
e Software-it të Lirë.</p>

<p>Sfidat janë në rritje: traktate ndërkombëtare opake dhe procese komplekse
politikash kërkojnë trajtime të kujdesshme që të punohet me efektshmëri për
lirinë e software-it. Është e nevojshme që të jemi në gjendje të ndjekim si duhet
zhvillime të tilla.</p>

<p>Ja pse <strong>përkrahja juaj është kyçe për ne</strong>. Ndaj, ju lutemi,
na ndihmoni duke u bërë <a href="http://fsfe.org/join">një anëtar mbështetës</a> ose
përmes një <a href="/donate/donate.html">dhurimi korporate</a>.</p>

</body>
	<tags>
		<tag>front-page</tag>
    <tag content="Mbledhje fondesh">Fundraising</tag>
	</tags>

</html>
