<?xml version="1.0" encoding="UTF-8"?>
<html newsdate="2017-01-10">
  <version>1</version>


 <head>
    <title>De FSFE dient een VVI-aanvraag in over Horizon 2020</title>
  </head>
  
  <body>
  
  <h1>De FSFE dient een VVI-aanvraag in over Horizon 2020</h1>
  
  <p>De Free Software Foundation Europe (FSFE) dient een  
   <a href="https://wiki.fsfe.org/Activities/OpenScience_InterimEvaluation_Horizon2020#The_FSFE.27s_Freedom_of_Information_.28FOI.29_request">Vrijheid van Informatie (VVI)-aanvraag</a> in bij het Directoraat-Generaal voor Onderzoek en Innovatie van de Europese Commissie (EC). We vragen daarin om informatie met betrekking tot het gebruk, de ontwikkeling en de publicatie van software binnen Horizon 2020, het grootste EU onderzoeksfinancieringsprogramma.</p>
  
  <p>Software maakt een cruciaal deel uit van bijna ieder onderzoeksproject in Horizon 2020 en het grootste deel ervan wordt verworven of ontwikkeld met publieke of publiek-private financiering. We willen graag onderzoeken welk percentage van de financiering wordt gespendeerd aan propriëtaire licenties en welk percentage van de software die ontwikkeld wordt binnen Horizon 2020 gepubliceerd wordt onder Vrije Software-licenties. Ons doel is om deze data te verzamelen en conclusies te trekken over de situatie van software in publiek gefinancierd onderzoek.</p>
  
  <blockquote> 
  <p>Overwegende de hoofdpunten in onze <a href="
  https://fsfe.orghttps://download.fsfe.org/policy/letters/20170105-horizon2020-position-paper.pdf">
  standpuntbepaling voor het aanbevelen van Vrije Software en Open Standaarden
  in Horizon 2020 en ieder met publiek geld gefinancierd onderzoek</a> en in overeenstemming met de daarin gesteld aanbevelingen stelt de FSFE aan de EC de volgende vragen:</p>
  
<ol> 
 <li><p>Houdt u toezicht op en/of verzamelt u data over het gebruik van IT en software in Horizon 2020-projecten en specifiek of projecten Vrije Software (ook bekend als 'open bron') gebruiken of ontwikkelen?</p></li>
  
 <li><p>Hoeveel projecten, in aantallen en in percentage van het totale aantal onderzoeksprojecten, die worden gefinancierd door Horizon 2020, betalen voor licenties voor software? Wat zijn de licenties waar het meest voor wordt betaald door Horizon 2020-projecten? </p></li>

 <li><p>Hoeveel geld is er door Horizon 2020 gespendeerd tijdens de meest recente "fase" aan propriëtaire software-licenties? Hoeveel is dit in vergelijking met het totale budget van Horizon 2020? </p></li>

 <li><p>Hoeveel projecten, in aantallen en in percentage van het totale aantal onderzoeksprojecten, dat gefinancierd is door Horizon 2020 ontwikkelen zelf software? Welk percentage van deze software wordt propriëtair gehouden en hoeveel wordt gepubliceerd onder een licentie die is goedgekeurd door Free Software Foundation/Open Source Initiative? Welke zijn in dit verband de meest gebruikte Free Software/Open Source-licenties?</p></li>
</ol> 
   </blockquote>
   
  
  <h2>Wat u kunt doen tijdens het wachten op het antwoord van de EC</h2>
  
  <p>Enkele dagen geleden publiceerde de FSFE haar <a href="/news/2017/news-20170105-01.en.html">
  standpuntbepaling over het aanbevelen van Vrije Software en Open Standaarden in Horizon 2020 en ieder met publiek geld gefinancierd onderzoek en diende deze in bij de EC</a>. Dit als deel van  
  <a href="https://ec.europa.eu/research/consultations/interim_h2020_2016/consultation_en.htm">
  de publieke consultatie van de tussentijdse evaluatie van Horizon 2020</a>.</p> 
  
  <p>U kan ons helpen de boodschap te verspreiden door onze <a href="https://download.fsfe.org/policy/letters/20170105-horizon2020-position-paper.pdf">standpuntbepaling</a> te lezen en te delen, of door deel te nemen aan de EU-consultatie over Horizon 2020. Op deze manier stelt u zeker dat uw stem over Vrije Software en Open Standaarden in de wetenschap gehoord zal worden! Over hoe u dat kan doen kunt u een kijkje nemen op
  <a href="https://wiki.fsfe.org/Activities/OpenScience_InterimEvaluation_Horizon2020">
  de relevante wiki-pagina</a>.</p> 
	  
  <p><strong>Iedereen kan, tot 15 januari 2017, deelnemen aan de consultatie.</strong>.</p>

</body>
  <tags>
      <tag key="front-page"/>
      <tag key="openstandards">Open Standaarden</tag>
      <tag key="open-science">Open Wetenschap</tag>
      <tag key="policy">beleid</tag>
      <tag key="european-commission">Europese Commissie</tag>
      <tag key="horizon2020">Horizon 2020</tag>
    </tags>
<translator>André Ockers</translator>
</html>
