<?xml version="1.0" encoding="UTF-8"?>

<html newsdate="2015-08-17">
  <version>1</version>


 <head>
    <title>Roli i FSFE-së në projektin Bacula</title>
 </head>
    <body>
<h1>Rol i ri për FSFE-në në projektin Bacula</h1>
<p>
Në prill të 2015-s, ne njoftuam një ndryshim në marrëdhëniet 
mes Kern Sibbald-it dhe FSFE-së, rrjedhur prej anulimit të
marrëveshjes Fiduciary License Agreement (FLA) mes Kernit dhe
FSFE-së, marrëveshje e cila më parë e bënte FSFE-në kujdestare
të të drejtave të kopjimit mbi software-in Bacula.
</p>
<p>
Që prej asaj kohe, FSFE-ja ka bashkëpunuar me Kernin për të gjetur
një mënyrë që të sigurojë se parakushti origjinal i FLA-së, garantimi
i kontribuesve se kontributet e tyre do të mbeten Software i Lirë, 
të vazhdojë të mbetet i vlefshëm edhe pasi FSFE-ja të mos i mbajë më
të drejtat e kopjimit mbi Bacula-n.
</p>
<p>
Në një marrëveshje mes FSFE-së, Kernit dhe Bacula Systems, që të tre
palët kanë rënë dakord se çfarëdo marrëveshje që një kontribues
te projekti Bacula nënshkruan me Kernin lidhur me të drejtat e kopjimit
mbi kontributet e tij, duhet të përfshijë kushte të ngjashme me ato
të FLA-së. Marrëveshja rithekson përkushtimin e vazhdueshëm të Kernit
për t’i mbajtur krejt versionet e ardhshme të versionit të Bacula.org 
nga bashkësia nën një licencë Software-i të Lirë, diçka për të cilën
FSFE-ja, në rolin e saj të ri, do të vazhdojë të japë mbështetje dhe
drejtim.
</p>
<p>
Gjatë muajve të ardhshëm, FSFE-ja do të lirohet nga roli i saj i dikurshëm
i kujdestares për Bacula-n, duke ia kaluar efektivisht Kernit të drejtat
e kopjimit që mbante.  Sidoqoftë, FSFE-ja do të vazhdojë të veprojë
si kujdestare për të drejtat e kopjimit të atyre kontribuesve që duan,
dhe do të vazhdojë të bashkëpunojë me Kernin dhe kontribuesit për të garantuar
që parakushtet e marrëveshjeve tona, ruajtja e Bacula-s si Software i Lirë,
të mbeten në fuqi.
</p>
</body>

    <tags>
      <tag key="front-page"/>
      <tag key="compliance">Përputhshmëri</tag>
      <tag key="gpl">GnuGpl</tag>
                <tag key="legal">Ligjore</tag>
                <tag key="licensing">Licencim</tag>
    </tags>

</html>

