<?xml version="1.0" encoding="UTF-8" ?>

<html newsdate="2011-11-28">
 <head>
<title>Web Search By The People, For The People: YaCy 1.0</title>
 </head>
 <body>
 
<h1>Web Search By The People, For The People: YaCy 1.0</h1>

<p newsteaser="yes">Il progetto YaCy ha rilasciato la versione 1.0 del suo motore di ricerca peer-to-peer, un software libero che ha un approccio radicalmente nuovo alla ricerca. YaCy non usa un server centrale: i risultati delle ricerche vengono invece da una rete di oltre 600 peer indipendenti.</p>

<p>
Il motore di ricerca YaCy è in esecuzione sul computer di ogni utente. I termini usati nelle ricerche vengono crittografati prima che escano dal computer dell'utente. Diversamente dai motori di ricerca tradizionali, YaCy è progettato per proteggere la privacy degli utenti. Il computer di un utente crea i suoi
indici e classifiche di ricerca individuali, così che nel tempo i risultati corrispondano sempre meglio a quello che l'utente sta cercando. YaCy permette anche di creare facilmente e in pochi clic un portale di ricerca personalizzato.
</p>

<p>
"Gran parte di quel che facciamo su Internet richiede una ricerca. È il collegamento indispensabile tra noi e l'informazione che stiamo cercando. Per un
compito così importante non possiamo affidarci a poche grandi aziende, compromettendo inoltre la nostra privacy," dice Michael Christen, project leader di YaCy. "La ricerca libera di YaCy è il collegamento decisivo tra utenti liberi e informazione libera. YaCy restituisce il controllo della ricerca a noi, gli utenti."
</p>

<p>
Ogni utente YaCy è parte di una grande rete di ricerca. YaCy è già in funzione in siti web come sciencenet.kit.edu, yacy.geocaching-portal.com e fsfe.org, per offrire una funzione di ricerca su tutto il sito che rispetti la privacy degli utenti. Contiene un protocollo di rete peer-to-peer che scambia gli indici di ricerca con gli altri motori di ricerca YaCy.
</p>

<p>
"Ci stiamo allontanando dall'idea che i servizi debbano essere controllati centralmente. Ci stiamo invece rendendo conto di quanto sia importante essere 
indipendenti e creare un'infrastruttura che non abbia un singolo punto di vulnerabilità," dice Karsten Gerloff, Presidente della Free Software Foundation Europe. "Nell'era futura dei sistemi distribuiti e peer-to-peer i motori di ricerca liberi come YaCy sono un elemento basilare indispensabile."
</p>

<p>
Chiunque può provare il motore di ricerca su <a href="http://search.yacy.net/">http://search.yacy.net/</a>. Gli utenti possono diventare parte della rete di YaCy installando il software sui propri computer. YaCy è Software Libero, quindi chiunque può usarlo, studiarlo, condividerlo e migliorarlo. Attualmente
è disponibile per GNU/Linux, Windows e MacOS. Il progetto cerca sviluppatori e altri collaboratori.
</p>


<h2>Link:</h2>
  
<p>Homepage: <a href="http://yacy.net">http://yacy.net</a></p>
  
<p>Portale di ricerca: <a href="http://search.yacy.net/">http://search.yacy.net/</a></p>
  
<p>Come contribuire: <a href="http://yacy.net/en/Join.html">http://yacy.net/en/Join.html</a></p>
  
<p>Free Software Foundation Europe: <a href="http://fsfe.org">http://fsfe.org</a></p>


<h2>Contatti</h2>

<p>Michael Christen<br />
YaCy Project Leader<br />
Tel. +49 177 6424235<br />
Email: mc@yacy.net</p>
 
<p>Karsten Gerloff<br />
Presidente, Free Software Foundation Europe<br />
Tel. +49 176 9690 4298<br />
Email: gerloff@fsfeurope.org</p>
 
 </body>
 <tags>
  <tag>front-page</tag>
  <tag>yacy</tag>
  <tag>motore di ricerca</tag>
  <tag>software libero</tag>
 </tags>
</html>
<!--
Local Variables: ***
mode: xml ***
End: ***
-->
