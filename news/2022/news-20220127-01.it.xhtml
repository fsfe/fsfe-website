<?xml version="1.0" encoding="UTF-8"?>
<html newsdate="2022-01-27">
<version>1</version>

<head>
  <title>La FSFE al FOSDEM 2022</title>
</head>

<body>


  <h1>La FSFE al FOSDEM 2022</h1>

 <p>Come per il 2021, quest'anno il FOSDEM si terrà online. Ma questo non ci ha impedito di coorganizzare ancora una volta la devroom sulle questioni legali e di policy. Ne siamo entusiasmati e non vediamo l'ora di presentarti un interessantissimo programma per tutto il weekend.</p> 


<p>Come ogni anno, la FSFE sarà presente al <a href="https://fosdem.org/">FOSDEM</a>, il più significativo evento annuale di Software Libero in Europa. Nell'edizione di quest'anno coorganizzeremo per la seconda volta la <a href="https://fosdem.org/2022/schedule/track/legal_and_policy_issues/">devroom sulle questioni legali e di policy</a>, purtroppo ancora solo online. Nonostante ciò, ti abbiamo preparato un programma interessante per sabato, e speriamo di vedere la tua partecipazione.</p>

 
 
 <figure>
<img src="https://pics.fsfe.org/uploads/medium/696b75c14a6b01fe27ff7feeb0cc493f.JPG" alt="FSFE booth 2018"/> 
<figcaption>Una foto del nostro stand nel 2018. Dal momento che il FOSDEM si terrà online anche quest'anno, siamo impazienti di darti il benvenuto al nostro stand digitale.</figcaption>
 </figure>
 
 <p>L'edizione di quest'anno della devroom verrà aperta alle 13:00 CET da una presentazione di Masafumi Ohta, insegnante all'università delle comunicazioni elettroniche in Giappone e che si occupa in modo particolare delle licenze di Software Libero e della loro conformità. Nella sua presentazione, Ohta affronterà la problematica di <a href="https://fosdem.org/2022/schedule/event/teachingoss/">"Come insegnare le licenze OSS e la loro conformità all'università"</a>.</p>
 
 <p>Alle 13:30 CET, Italo Vignoli, un noto attivista del Software Libero e un consulente del marketing e delle pubbliche relazioni, presenterà <a href="https://fosdem.org/2022/schedule/event/pandemicnowin/">"Perché la pandemia avrebbe potuto aiutare il FOSS, ma è stata una vittoria per il software proprietario"</a>.</p>
 
<p>Christopher Klootz, un esperto di sicurezza, presenterà <a href="https://fosdem.org/2022/schedule/event/intlarbitration/">"Una struttura per la gestione globale unificata per l'Open Source - Mediazione internazionale per armonizzare le disposizioni di sicurezza degli stati indipendenti e Open Source? La macchina virtuale Java, Ceph e gli strati di astrazione"</a> alle 14:00 CET.</p> 

<p>Alle 14.30 CET Vittorio Bertola, in carico delle attività per l'innovazione e la policy all'Open-Xchange, farà un aggiornamento del suo intervento dello scorso anno e presenterà <a href="https://fosdem.org/2022/schedule/event/dma/">"Un aggiornamento sulla legge dei mercati digitali - Le nuove regole europee per la concorrenza online"</a>.</p>

<p>Lucas Lasota, il vice direttore legale della FSFE, ci aggiornerà anche lui sull'intervento dello scorso anno e spiegherà <a href="https://fosdem.org/2022/schedule/event/deviceneutrality/">"Perché la neutralità del dispositivo è importante per il Software Libero"</a> alle 15:00 CET.</p>

<p>Per concludere la devroom sulle questioni legali e di policy, alle 15:30 CET gli organizzatori riassumeranno le questioni della giornata e affronteranno alcune tematiche fuori agenda.</p>

<h2>Stand digitale</h2>

<p>Se vuoi qualche aggiornamento e ti interessa qualcuna delle nostre altre attività, puoi visitare il nostro <a href="https://fosdem.org/2022/schedule/track/free_software_foundation_europe_stand/">stand digitale</a> o seguirci sui social. Visita anche la pagina ufficiale del FOSDEM durante l'evento per gli aggiornamenti generali.</p>
 


</body>

<tags>
  <tag key="front-page" />
  <tag key="fosdem">FOSDEM</tag>
  <tag key="event">Evento</tag>
  

</tags>

<discussion href="https://community.fsfe.org/t/795" />
<image url="https://pics.fsfe.org/uploads/medium/696b75c14a6b01fe27ff7feeb0cc493f.JPG" />

</html>
