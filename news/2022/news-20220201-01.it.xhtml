<?xml version="1.0" encoding="UTF-8"?>
<html newsdate="2022-02-01">
<version>1</version>

<head>
 <title>❤ Festeggiamo insieme la prossima giornata "Io amo il Software Libero"!</title>
</head>

<body>
	<h1> ❤ Festeggiamo insieme la prossima giornata "Io amo il Software Libero"!</h1>
	
	<p>
	Ogni 14 febbraio, persone da tutto il mondo festeggiano la giornata “Io 
	amo il Software Libero”.  In questa giornata mostriamo il nostro amore 
	per il Software Libero e ringraziamo tutte le persone che 
	contribuiscono alla libertà del software. Quest'anno stiamo 
	organizzando un intero evento dedicato ai giochi rilasciati come 
	Software Libero.
	</p>
	
	
	<p>
	Anche se molti di noi si affidano quotidianamente al Software Libero, 
	chi contribuisce a questi progetti rimane di solito dietro le quinte. 
	Questo è uno dei motivi principali che ci hanno portato a festeggiare 
	questa giornata. Vogliamo evidenziare il prezioso lavoro di tute le 
	persone che contribuiscono alla libertà del software, e prenderci il 
	tempo per dire grazie!
	</p> 
	
	<p>
	Ci sono tre diversi modi con cui puoi unirti ai festeggiamenti. 
	Spoiler: sono tutti molto spassosi!
	</p> 
	
	<h2 id="let-s-play-together-">Giochiamo insieme!</h2> 
	
	<figure class="max-width-85 no-border">
      <img src="https://pics.fsfe.org/uploads/big/69395a3acc8cfb98fbb058d0b44a8f04.png" 
      alt="Invito all'evento online dei giochi Software Libero: 14 febbraio 18:00 - 20:00 CET"/> 
    </figure>
 
	<p>
	Per la <a href="/activities/ilovefs/">giornata "Io amo il Software 
	Libero 2022"</a>, abbiamo preparato qualcosa di speciale e divertente 
	per te: un evento dedicato ai giochi di Software Libero. L'evento si 
	terrà online il 14 febbraio 2022 dalle 18:00 alle 20:00 CET. Per la 
	prima parte del nostro evento, i nostri ospiti esperti in giochi 
	rilasciati come Software Libero, motori di gioco e sessioni di gioco 
	condivideranno le loro esperienze, e saremo immersi nel mondo dei 
	giochi di Software Libero. Dopo questo, ti invitiamo a giocare a <a 
	href="https://veloren.net/">Veloren</a> insieme a noi.
	</p> 
	
	<p>
	Per ragioni tecniche, chiediamo alle persone che vogliono prendere 
	parte all'intero evento tramite la nostra istanza BigBlueButton di 
	effettuare la <a 
	href="https://registration.fsfe.org/ilovefs">registrazione</a> (la registrazione è ora chiusa). Il 
	numero di partecipanti a questa istanza è limitato. Ma non preoccuparti 
	se non vuoi registrati o se è troppo tardi per farlo: gli interventi 
	verranno <a href="https://stream.fsfe.org">trasmessi online</a>, e potrai vederli senza alcuna restrizione. 
	Non sarai semplicemente in grado di partecipare alla seconda parte 
	dell'evento nella quale giocheremo insieme.
	</p>
	
	<h2 id="show-your-love-with-a-pic-">Mostra il tuo amore con una immagine!</h2> 
	
	<p>
	Puoi anche festeggiare la giornata "Io amo il Software Libero" inviando 
	un messaggio di ringraziamento al tuo progetto preferito di Software 
	Libero per il loro prezioso lavoro. Puoi farlo, ad esempio, sul tuo 
	social preferito con l'hashtag #ilovefs. Se preferisci le immagini 
	rispetto alle parole, utilizza il nostro nuovo <a 
	href="https://sharepic.fsfe.org/">generatore di condividi-foto</a> per 
	creare la tua immagine personalizzata. È semplice da usare e avrai una bella immagine 
	da condividere in due minuti. Fai viaggiare liberamente la tua 
	immaginazione e mostra il tuo apprezzamento per il Software Libero con 
	una immagine #ilovefs.
	</p>
	
	
	<figure class="max-width-85 no-border">
	    <img src="https://pics.fsfe.org/uploads/big/5a087946919a989183d1551878a00412.png" 
	    alt="Io amo il Software Libero perché è più trasparente, previene la sorveglianza e rispetta il mio diritto alla privacy - Niharika Singhal"/> 
	</figure>
	
	<h2 id="listen-to-our-special-i-love-free-software-podcast-episode-">Ascolta la nostra puntata speciale del podcast "Io amo il Software Libero"!</h2> 
	
	<p>
	Hai mai sentito parlare di "0 A.D: Imperi dominanti"? O, meglio ancora, 
	ci hai mai giocato?
	</p> 
	
	<p>
	Per la nostra speciale puntata del podcast, Bonnie Mehring - 
	responsabile di progetto junior della FSFE - e Stanislas Dolcini - capo 
	progetto di questo noto gioco di Software Libero - parlano dello 
	sviluppo del gioco, della sua storia, del tipo di supporto di cui c'è 
	bisogno, e dei punti salienti dello sviluppare un gioco di Software 
	Libero. Puoi ascoltare <a href="/news/podcast/episode-13.html">l'intera 
	puntata</a> e condividerla con la tua comunità. Ci scommettiamo che, 
	dopo aver ascoltato questa puntata, vorrai giovare a "0 A.D.".
	</p> 
	
	<p>
	Partecipa con noi a questa giornata speciale nel modo che preferisci: 
	imparando di più dai nostri esperti ospiti a riguardo dei giochi 
	rilasciati come Software Libero, giocando piacevolmente insieme ai 
	membri della nostra comunità, e/o condividendo il tuo amore per il 
	Software Libero. Ricorda che questo è un piccolo gesto che significa 
	molto.
	</p>  
	
	<figure class="max-width-85 no-border">
      <img src="https://pics.fsfe.org/uploads/big/f164c8517e78449fc8844a72347af490.png" alt="Hashtag IloveFS"/> 
      <figcaption>
      Non lasciare che questa giornata passi senza aver detto un grazie!
      </figcaption>
   </figure>

    <p>
    Buona giornata <strong><span class="text-danger">Io amo il Software 
    Libero</span></strong> a tutti! ❤
    </p>
	
	    
</body>

<tags>
  <tag key="front-page"/>
  <tag key="ilovefs">Io amo il Software Libero</tag>
</tags>

<discussion href="	https://community.fsfe.org/t/796"/>
<image url="https://pics.fsfe.org/uploads/big/69395a3acc8cfb98fbb058d0b44a8f04.png" alt="Invito all'evento online dei giochi Software Libero: 14 febbraio 18:00 - 20:00 CET"/>



</html>
