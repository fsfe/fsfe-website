<?xml version="1.0" encoding="iso-8859-1" ?>

<html>
  <head>
    <title>FSF Europe - Brevetti Software in Europa</title>
  </head>

  <body>
      <center><h1>Brevetti Software in Europa</h1>
          [<a href="/projects/swpat/swpat.html">Introduzione</a> | <a
              href="/projects/swpat/background.html">Background</a> | Stato
              attuale | <a href="/projects/swpat/documents.html">Ulteriori Letture</a>]
      </center>

    <h2>Stato attuale</h2>
            
    <p>
      La proposta originale della Commissione Europea per la direttiva è stata
      aspramente criticata per il fatto che ammetteva la brevettabilità
      illimitata del software, degli algoritmi di calcolo e dei metodi
      commerciali, anche se sosteneva il contrario.
    </p>
        
    <p class="indent"><b>24 settembre 2003:</b>  Il Parlamento Europeo, l'unico
    organo dell'Unione Europea eletto direttamente dai cittadini, doveva
    decidere sulla proposta della Commissione. Dando la precedenza ai bisogni
    dei cittadini e delle industrie europee, il Parlamento ha approvato la
    direttiva limitando l'ampiezza della brevettabilità, escludendo il software
    astratto da un contesto tecnico.<br />
    Questa decisione ha fatto registrare una vittoria per la democrazia ed un
    passo verso un Unione Europea più trasparente e partecipativa.</p>
               
    <p class="indent"><b>18 maggio 2004:</b> il Consiglio dell'Unione Europea,
    organo composto dai Ministri in carica dei vari stati membri, ha rifiutato
    la versione del Parlamento, approvando invece un testo effettivamente
    identico alla proposta originale della Commissione, e per certi versi
    perfino peggiore. Ad ogni modo la formale adozione di questa proposta è
    stata rinviata. </p>
        
    <p class="indent"><b>21 dicembre 2004:</b> la direttiva è stata messa in
    agenda dal Consiglio Europeo sull'agricoltura e la pesca per essere
    approvata come "Item A" senza ulteriori discussioni, ma inaspettatamente
    il Vice Ministro per la scienza polacco, Wodzimierz Marcinski, ha posto il
    veto su questo punto all'inizio della riunione, in modo da farlo togliere
    dall'ordine del giorno. La Polonia ha ricevuto numerose congratulazioni per
    questa azione in difesa della democrazia e per aver scongiurato seri danni
    all'economia europea.
    </p>
     
    <p class="indent"><b>7 marzo, 2005:</b> è stata una giornata nera per la
    democrazia, l'economia e i cittadini europei. Con notevole sprezzo della
    democrazia, la presidenza UE ha imposto la direttiva sui brevetti software
    come "A-item" nell'agenda. Ciò è stato fatto contro l'esplicita volontà di
    vari paesi e ignorando le posizioni del Parlamento Europeo e di vari
    parlamenti nazionali. Le motivazioni ufficiali dell'atto sono state "regole
    procedurali formali".
    </p>

    <p>La direttiva tornerà ora al Parlamento Europeo, che ha ancora la
    possibilità di reintrodurre le modifiche che aveva votato in prima lettura,
    e che erano state rimosse dalla versione del 18 maggio della direttiva.
    Questa volta però occorrerà la maggioranza assoluta per farlo.</p>
    
    <p>Il Parlamento ha ora la possibilità di vincolare la Commissione Europea
    alla propria volontà, dimostrando di non essere un parlamento-ombra che
    legittima decisioni prese altrove.
    </p>
    
    <p>La FSFE invita a rafforzare la volontà del Parlamento, che avrà bisogno
    di tutto il supporto possibile per mantenere la schiena dritta su questa
    questione.</p>

    <p>Come sempre, è importante che le persone e le aziende esprimano
    il loro dissenso per la brevettabilità del software e che supportino
    le iniziative volte a rendere manifesto questo dissenso, come le campagne
    dell'<a href="/associates/associates.html">organizzazione associata alla
    FSFE</a>, la <a href="http://www.ffii.org" target="_blank">FFII</a>.</p> .
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->

