<?xml version="1.0" encoding="UTF-8" ?>


<html newsdate="2010-03-24">
  <head>
    <title>Βράβευση ραδιοφωνικών σταθμών για τη χρήση Ανοικτών Προτύπων</title>
  </head>
  <body>
    <h1>Βράβευση ραδιοφωνικών σταθμών για τη χρήση Ανοικτών Προτύπων</h1>

<p newsteaser="yes">Βερολίνο/Βιέννη 24 Μαρτίου. Το Ευρωπαϊκό Ίδρυμα Ελεύθερου Λογισμικού
απονέμει στους Deutschlandradio και Radio Orange το Βραβείο της Ημέρας Ελευθερίας Εγγράφων
2010 για τη χρήση Ανοικτών Προτύπων και της προβολής τους στην κοινωνία. Η Γερμανική ομάδα
μαζί με το Foundation for a Free Information Infrastructure (FFII) θα παρουσιάσουν το γλύκισμα της DFD 
που γράφει "rOGG on!" σε Βερολίνο και Κολωνία για τον ραδιοφωνικό σταθμό Deutschlandradio. 
Το γλυκό της DFD για την Αυστρία δίνεται στον Βιεννέζικο σταθμό Radio Orange 94.0.</p>

<p>Οι Deutschlandradio και Radio Orange παρέχουν ζωντανή ροή προγράμματος με τον τύπο
OGG-Vorbis. Τα Ανοικτά Πρότυπα όπως το OGG-Vorbis επιτρέπουν τη μετάδοση δεδομένων ανάμεσα
σε λογισμικό διαφορετικών προμηθευτών. Έτσι προσφέρουν στους χρήστες τη δυνατότητα να
χρησιμοποιούν και να μεταδίδουν δεδομένα ανεξάρτητα από συγκεκριμένους προμηθευτές λογισμικού
και άρα να χρησιμοποιούν διαφορετικά είδη εξοπλισμού και λογισμικού.</p>

<p>Το ίδρυμα Xiph.org σχεδίασε αυτόν τον τύπο αρχειοθέτησης ως μια εναλλακτική, 
ελεύθερη από πατέντες λύση στο MP3 για τη συμπίεση αρχείων ήχου. Σε αντίθεση με 
τους ιδιοκτησιακούς τύπους, τα Ανοικτά Πρότυπα μπορούν εύκολα να χρησιμοποιηθούν
με το Ελεύθερο Λογισμικό. Αυτό κάνει τα Ανοικτά Πρότυπα απαραίτητα για τα μέσα επικοινωνίας,
τη διοίκηση, τις εταιρίες, τους οργανισμούς και τους χρήστες προσωπικών υπολογιστών.</p>

<p>Το FSFE είναι στην ευχάριστη θέση να διαπιστώσει ότι και οι δύο ραδιοφωνικοί σταθμοί θέτουν
το μέτρο για την ελευθερία των ακροατών τους χρησιμοποιώντας Ανοικτά Πρότυπα.</p>

<ul>
  <li><a href="http://www.dradio.de/presse/pressemitteilungen/1148330/">Δελτίο τύπου του Deutschlandradio</a></li>
  <li>Η βράβευση για το Deutschlandradio  έγινε στις 31 Μαρτίου στις 3:00μμ στο Βερολίνο και Κολωνία ταυτόχρονα:</li>
  <ul>
    <li>Deutschlandradio Kultur, Hans-Rosenthal-Platz, 10825 Berlin</li>
    <li>Deutschlandfunk, Raderberggürtel 40, 50968 Köln</li>
  </ul>
  <li>Το Radio Orange 94.0 παραλαμβάνει το βραβείο στις 31 March στις 5:30μμ στη Βιέννη:</li>
  <ul>
    <li>Radio Orange, Klosterneuburger Str. 1, A-1200 Vienna</li>
  </ul>
  <li><a href="http://wiki.fsfe.org/DFD-2010-BCV">Φωτογραφίες των βραβείων (διαθέσιμες από 31 Μαρτίου 6:30 μμ)</a></li>
  <li>Για περισσότερες πληροφορίες για τη χρήση του OGG-Vorbis δείτε τον <a href="http://www.fsf.org/resources/formats/playogg/de">ιστότοπο PlayOgg του ομοθυγατρικού μας οργανισμού</a>.</li>
</ul>

<h2>Ημέρα Ελευθερίας Εγγράφων</h2>

<p><a href="http://www.documentfreedom.org/">Η Ημέρα Ελευθερίας Εγγράφων (Document Freedom Day, DFD)</a>
είναι μια διεθνής ημέρα για την απελευθέρωση εγγράφων και τα Ανοικτά Πρότυπα. Από το 2008, εορτάζεται την
τελευταία Τετάρτη του Μαρτίου. Τα προηγούμενα χρόνια, περισσότερες από 200 εθελοντικές ομάδες σε πάνω από
60 χώρες έχουν διαδώσει την αξία των Ανοικτών Τύπων Αρχειοθέτησης Εγγράφων και των Ανοικτών
Προτύπων.</p>

  </body>
  <tags>
    <tag>de</tag>
  </tags>
</html>
<!--
Local Variables: ***
mode: xml ***
End: ***
-->
