<?xml version="1.0" encoding="UTF-8" ?>


<html newsdate="2009-11-27">
<head>
	<title>FSFE: Η Ευρωπαϊκή Επιτροπή καταρρέει υπό την πίεση ομάδων 
        ιδιοκτησιακών λύσεων σχετικά με τη διαλειτουργικότητα</title>
</head>
<body>

<h1>FSFE: Η Ευρωπαϊκή Επιτροπή καταρρέει υπό την πίεση ομάδων 
        ιδιοκτησιακών λύσεων σχετικά με τη διαλειτουργικότητα</h1>
<h2>Η βιομηχανία Ελεύθερου Λογισμικού ασκεί κριτική στα σχόλια του Αντιπροέδρου της
Επιτροπής Siim Kallas</h2>
 
<p newsteaser="yes">Η Ευρωπαϊκή Επιτροπή (EC) έχει υποκύψει στις απαιτήσεις των ομάδων
πίεσης για τη Microsoft και τη SAP όταν αναθεώρησε ένα έγγραφο κλειδί για τη
διαλειτουργικότητα μεταξύ των ηλεκτρονικών υπηρεσιών διακυβέρνησης. Το Ευρωπαϊκό Ίδρυμα
Ελεύθερου Λογισμικού (Free Software Foundation Europe, FSFE) έχει αναλύσει τη διαμόρφωση
μιας νέας έκδοσης του Ευρωπαϊκού Πλαισίου Διαλειτουργικότητας (European Interoperability
Framework, EIF), δείχνοντας ότι η Επιτροπή έχει στηρίξει την εργασία της σε υποδείξεις 
από την Business Software Alliance (BSA), μια ομάδα πίεσης των προμηθευτών ιδιοκτησιακού
λογισμικού, και έχει αγνοήσει τη φωνή ενός μεγάλου μέρους της Ευρωπαϊκής βιομηχανίας
λογισμικού. Την ίδια στιγμή, τα σχόλια του Αντιπροέδρου της Επιτροπής για το Ελεύθερο
Λογισμικό ερμηνεύονται ως μια ανησυχητική απουσία ευαισθητοποίησης από την Επιτροπή.</p>

<p>Ένα προσχέδιο για την αναθεώρηση του Ευρωπαϊκού Πλαισίου Διαλειτουργικότητας (EIF) 
<a href="http://blogs.fsfe.org/gerloff/?p=285">διέρρευσε στον τύπο νωρίτερα μέσα στο μήνα</a>. Ενώ η αρχική έκδοση του εγγράφου δηλώνει ισχυρή υποστήριξη στο Ελεύθερο Λογισμικό και στα
Ανοιχτά Πρότυπα στο δημόσιο τομέα, στο νέο κείμενο περιέχεται απλώς μια χωρίς σημασία
περιγραφή για ένα "ανοιχτό συνεχές", το οποίο με αρκετά παράλογο τρόπο περιλαμβάνει
προδιαγραφές ιδιοκτησιακών λύσεων.</p>

<p>Το FSFE έχει παρακολουθήσει <a href="/activities/os/eifv2.html"><strong>πώς σημεία κλειδιά
του αναθεωρημένου Ευρωπαϊκού Πλαισίου Διαλειτουργικότητας έχουν μεταβληθεί 
με το χρόνο</strong></a>. Μια έκδοση του εγγράφου ήταν η βάση για τη δημόσια διαβούλευση
το καλοκαίρι του 2008. Η ανάλυση του FSFE δείχνει με λεπτομέρειες πώς από αυτήν τη βάση,
οι απόψεις της ομάδας πίεσης BSA έχουν επηρεάσει το παρόν προσχέδιο. Ταυτόχρονα, η Ευρωπαϊκή
Επιτροπή αγνοεί τα σχόλια εταιριών, ομάδων και ατόμων υπέρ των Ανοιχτών Προτύπων και του
Ελεύθερου Λογισμικού.</p>

<p>"Η Ευρωπαϊκή Επιτροπή δεν πρέπει να επιτρέψει τη μετατροπή της σε όργανο συγκεκριμένων
συμφερόντων. Το παρόν προσχέδιο είναι απαράδεκτο όπως και η πλήρης απουσία διαφάνειας στη
διαδικασία που οδήγησε σε αυτό το κείμενο", δηλώνει ο Karsten Gerloff, Πρόεδρος του FSFE.</p>

<p>Σε αυτό το πλαίσιο, τα πρόσφατα σχόλια του Siim Kallas, Αντιπροέδρου της Ευρωπαϊκής
Επιτροπής αρμόδιου για τη διοίκηση, δείχνουν μια ανησυχητική απουσία συνειδητοποίησης
για τα <a href="/activities/os/os.html">Ανοιχτά Πρότυπα</a> και το 
<a href="/about/basics/freesoftware.html">Ελεύθερο Λογισμικό</a> σε τμήματα της Επιτροπής.
Σε μια <a href="http://www.se2009.eu/en/meetings_news/2009/11/19/press_conference_the_ministerial_declaration_on_egovernment">υψηλού επιπέδου συνέντευξη τύπου</a> (Flash) στις 19 Νοεμβρίου στο  Malmö, Σουηδία, ο Kallas είπε ότι θεωρεί το Ελεύθερο Λογισμικό πρόβλημα για την
"επιχειρηματική συνοχή". Παρομοίασε το Ελεύθερο Λογισμικό με λήμματα της Wikipedia, λέγοντας
ότι "στα κείμενα της Wikipedia, θα δείτε ότι υπάρχουν παρενθέσεις και υποσημειώσεις, δηλαδή
ότι οι πληροφορίες πρέπει να επιβεβαιωθούν ή να ελεγχθούν [...], και αν χρησιμοποιείτε
ανοιχτό κώδικα, αν χρησιμοποιείτε την ίδια λογική σε πράγματα που λειτουργούν, θα πρέπει να
είστε βέβαιοι για το τι θα επακολουθήσει".</p>

<p>Το FSFE εκφράζει τη βαθύτατη ανησυχία του για αυτά τα σχόλια. "Ο κ. Kallas κακολογεί
έναν ολόκληρο τομέα της Ευρωπαϊκής οικονομίας Πληροφορικής", δηλώνει ο Gerloff. 
"Ή ο κ. Kallas είναι ενεργά εχθρικός στο Ελεύθερο Λογισμικό και τα Ανοιχτά Πρότυπα,
ή είναι εντελώς άσχετος με αυτά. Και στις δύο περιπτώσεις απλά δεν υπάρχουν δικαιολογίες
για έναν Αντιπρόεδρο της Ευρωπαϊκής Επιτροπής με αρμοδιότητα τα διοικητικά της Επιτροπής".</p>

<p>Ο Elmar Geese, επικεφαλής του Linux-Verband, έναν Γερμανικό σύλλογο επιχειρήσεων
Ελεύθερου Λογισμικού με 80 μέλη, δείχνει έκπληκτος από τα σχόλια του κ. Kallas. 
"Δεν γνωρίζουμε ποιος έχει συμβουλέψει τον κ. Kallas να λέει αυτά τα πράγματα. Για εμένα,
αυτά ηχούν όπως η προπαγάνδα για τη διασπορά φόβου, αβεβαιότητας και αμφιβολίας που υπήρχε
προ δεκαετίας. Καλούμε τον κ. Kallas να ενημερωθεί για τη βιομηχανία Ελεύθερου Λογισμικού.
Είμαι βέβαιος ότι έτσι θα αλλάξει γνώμη".</p>

<p>Ο Jan Wildeboer, κήρυκας του Red Hat EMEA, απορρίπτει τις παρατηρήσεις του Kallas.
"Σε σύγκριση με πολλές ιδιοκτησιακές εναλλακτικές, το Ελεύθερο Λογισμικό δείχνει ότι
όχι μόνο εξοικονομεί χρήμα αλλά και παραδίδει λύσεις υψηλού επιπέδου. Η χρήση του
Ελεύθερου Λογισμικού σε περιβάλλοντα κρίσιμων επιχειρηματικών λειτουργιών σε όλον τον
κόσμο είναι απόδειξη της ποιότητας που διαθέτει".</p>

<p>Τέτοιες δηλώσεις από την Ευρωπαϊκή Επιτροπή πληθαίνουν τις κριτικές για τη νέα έκδοση
του EIF. Το FSFE υποστηρίζει ότι το αρχικό EIF έχει εξυπηρετήσει άριστα ως κατεύθυνση για
τον Ευρωπαϊκό δημόσιο τομέα. Αν και είναι μόνο μια σύσταση, έχει γίνει ένα σημαντικό κείμενο
αναφοράς στην Ευρώπη και πέραν αυτής. Αν χρειάζεται αναθεώρηση, το νέο έγγραφο θα πρέπει
να βελτιώνει τη διαλειτουργικότητα μέσα από τη στήριξη στα Ανοιχτά Πρότυπα, αντί να
διαφημίζει το ιδιοκτησιακό λογισμικό και τις προδιαγραφές του. Η Επιτροπή θα πρέπει να
επιστρέψει στο έγγραφο διαβούλευσης και να εργαστεί από εκείνο το σημείο, διασφαλίζοντας
ότι αυτήν τη φορά θα αντιμετωπίζονται κατάλληλα οι παρατηρήσεις όλων των πλευρών.</p>

<p>Ο Wildeboer από τη Red Hat μοιράζεται αυτήν την κριτική: "Είναι καλό που το EIFv2
τίθεται τώρα υπό αυστηρό έλεγχο. Απαιτείται να στραφούμε σθεναρά στη διαλειτουργικότητα
με βάση τα Ανοιχτά Πρότυπα. Η έκδοση προσχεδίου που διέρρευσε δείχνει πώς η απουσία
διαφάνειας μπορεί να πλήξει αυτόν το στόχο. Τώρα είναι η ώρα να τεθούν ορισμένα σοβαρά
ερωτήματα. Έχω πλήρη εμπιστοσύνη στην Επιτροπή ότι θα αποκαταστήσει τους στόχους του EIFv1.
Τα Ανοιχτά Πρότυπα και οι Ανοιχτές Προδιαγραφές είναι κλειδιά για τη διαλειτουργικότητα".</p>

<p>Ο Πρόεδρος του FSFE Karsten Gerloff υποστηρίζει: "Αν τα Κράτη Μέλη της Ευρωπαϊκής Ένωσης
επιθυμούν να διατηρήσουν την αξιοπιστία των Ευρωπαϊκών θεσμών, θα πρέπει να απορρίψουν
το παρόν προσχέδιο του EIF. Αντί για αυτό, θα πρέπει να βοηθήσουν την Επιτροπή να διατυπώσει
ένα καλύτερο που θέτει τα Ανοιχτά Πρότυπα στο επίκεντρο και σε ηγετική θέση".</p>


</body>
</html>
<!--
Local Variables: ***
mode: xml ***
End: ***
-->
