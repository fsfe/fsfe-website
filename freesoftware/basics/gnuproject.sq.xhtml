<?xml version="1.0" encoding="iso-8859-1" ?>

<html>
  <head>
    <title>FSFE - Çfarë është Projekti GNU?</title>
  </head>

  <body>
    <h1>Çfarë është projekti GNU?</h1>

    <div id="introduction">
      <div class="image">
        <img src="/graphics/heckert_gnu.small.png" alt="GNU head" />
      </div>
      
      <p><a href="http://www.gnu.org">Projekti GNU</a> nisi në Shtator 1983
      nga Richard M.  Stallman për të krijuar një sistem operativ të plotë
      që është <a href="/documents/freesoftware.html">Software i Lirë</a>.
      Puna për zhvillimin e software-it filloi janarin pasues.  Sot kemi
      disa sisteme operativë Software të Lirë që respektojnë lirinë e përdoruesit
      duke i dhënë cilitdo të drejtën për ta përdorur, studiuar, ndarë me
      të tjerët dhe përmirësuar software-in për çfarëdo qëllimi.</p>

    </div>

<p>
Stallman-i themeloi Free Software Foundation në Tetor 1985 për t'u
marrë me aspektet administrative, ligjore dhe organizuese të projektit GNU
dhe edhe për të përhapur përdorimin dhe dijet e Software-it të Lirë.
Licencat kryesore të projektit GNU janë <a href="http://www.gnu.org/licenses/gpl.html">GNU General Public
License (GPL)</a> dhe <a href="http://www.gnu.org/licenses/lgpl.html">GNU Lesser General Public License</a> (LGPL,
fillimisht e quajtur GNU Library General Public License).  Përgjatë vitesh ato
janë bërë licencat e përdorura më gjerësisht për Software-in e Lirë.
</p>

<p>
Projekti GNU përbëhet nga një numër i madh nënprojektesh më të vegjël që 
mirëmbahen nga vullnetarë ose biznese, ose nga një ndërthurje e të dyve.  Këto
nënprojekte quhen gjithashtu "projekte GNU" ose "paketa GNU."
</p>

<p>
Emri i projektit GNU vjen nga akronimi rekursiv "GNU-ja Nuk Është Unix."  
Unix që një sistem operativ shumë popullor gjatë viteve '80, 
ndaj Stallman-i e konceptoi GNU-në të jetë sa më i përputhshëm me Unix-in,
që për njerëzit të ishte e leverdishme të migronin në GNU.  Emri pranon
që GNU-ja mësoi prej konceptimit teknik të Unix-it, por shënon gjithashtu
faktin e rëndësishëm që ata nuk janë të afërm.  Ndryshe nga Unix-i, GNU-ja
është Software i Lirë.
</p>

<p>
Duke qenë i ngjashëm me Unix-in, GNU-ja për nga konceptimi është modular.  
Kjo do të thotë që te GNU-ja mund të futen përbërës nga palë të treta.  
Sot është shumë e zakonshme që njerëzit të përdorin me sistemet GNU një 
kernel prej pale të tretë të quajtur Linux. Mjaft njerëz përdorin emrin 
"Linux" për këtë variant të GNU-së, por kjo i pengon njerëzit të dëgjojnë 
për projektin GNU dhe synimin e tij të lirisë së software-it.  FSFE-ja 
u kërkon njerëzve të përdorin termin "GNU/Linux" ose "GNU+Linux", kur 
u referohen sistemeve të tillë.
</p>

  </body>
  <timestamp>$Date: 2009-07-09 10:06:27 +0200 (Thu, 09 Jul 2009) $ $Author: gollo $</timestamp>
</html>
<!--
Local Variables: ***
mode: xml ***
End: ***
-->
