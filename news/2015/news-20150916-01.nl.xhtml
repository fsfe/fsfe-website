<?xml version="1.0" encoding="UTF-8"?>

<html newsdate="2015-09-16">

	<head>
    <title>"Freedomvote": Tien vragen over digitale vrijheid voor de Zwitserse nationale verkiezingen</title>
	</head>

    <body>
      <h1>"Freedomvote": Tien vragen over digitale vrijheid voor de Zwitserse nationale verkiezingen</h1>
		
      <p newsteaser="yes">FSFE Zwitserland start vandaag in samenwerking met de „Zwitserse Open Systemen Gebruikersgroep“ (/ch/open) de <a href="https://freedomvote.ch"> „Freedomvote“</a>-campagne. Dit in anticipatie op de Zwitserse nationale parlementsverkiezingen (Nationalrat- / Ständeratswahlen) op 18 oktober 2015. De campagne biedt een online portaal met lijsten van kandidaten en hun mening over internetbeleid, Vrije Software en open dataformaten.</p>

	<p>De Freedomvote-campagne wil kiezers begeleiden (bij het maken van een keuze <i>, vertaler</i>) over de kandidaten die meedoen aan de verkiezingen.
Vandaag de dag is het belangrijk wat kandidaten vinden van aspecten van internetpolitiek, zoals vrijheid en gebruikersrechten in het digitale tijdperk. Veel politici proberen echter nog steeds deze onderwerpen te vermijden. FSFE Zwitserland wil dit met haar Freedomvote-campagne veranderen en onderwerpen die te maken hebben met internetbeleid en het gebruik van Vrije Software op de politieke agenda zetten. Alle kandidaten zijn uitgenodigd om antwoord te geven op verschillende vragen die te maken hebben met digitale gebruikersrechten, elektronisch stemmen, netneutraliteit, open data, educatief materiaal, Vrije Software en versleuteling. Kandidaten zijn daarbij expliciet uitgenodigd om hun eigen positie uit te leggen en antwoord te geven op iedere vraag in een vrij tekstveld. Kiezers die geven om hun digitale rechten ontvangen hulp op basis van de antwoorden van de kandidaten bij het beslissen voor wie zij gaan stemmen. Om de beste resultaten te krijgen is het ook mogelijk om als kiezer je eigen profiel aan te maken om zo te vergelijken of je eigen antwoorden overeenkomen met die van de kandidaten.</p>

	<blockquote>„Om de tien vragen te beantwoorden kunnen de kandidaten ons platform direct zelf gebruiken en de antwoorden doorsturen via hun partij, of direct contact met ons opnemen", zegt Simon Wächter van Freedomvote. "We hopen op actieve aanmoediging van kandidaten uit alle partijen voor ons transparantie-initiatief. Hoe meer er meedoen, hoe meer de campagne de kiezers kan helpen met een goede begeleiding."</blockquote>

	<p>FSFE Zwitserland verstuurt deze week honderden e-mails en brieven om kandidaten naar hun deelname te vragen. Je kan hen helpen door daarbij persoonlijk de kandidaten van jouw regio te vragen naar hun deelname. </p>

	<p>Freedomvote is ontwikkeld en word aangeboden door FSFE Zwitserland en <a href="http://ch-open.ch/">/ch/open</a>. De campagne word daarnaast ondersteunt door verschillende burgerrechtenorganisaties, zoals <a href="http://www.digitale-nachhaltigkeit.ch/">Parldigi</a>, <a href="http://www.isoc.ch/">Internet Society Switzerland Chapter</a>, <a href="http://opendata.ch/">Opendata.ch</a>, <a href="http://allmend.ch/">Digitalle Allmend</a> en <a href="http://www.wilhelmtux.ch/">Willhelm Tux</a>. De gebruikte software van freedomvote.ch is zelf ontwikkeld en is <a href="https://freie.software/adfinis-sygroup/freedomvote">gepubliceerd als Vrije Software</a>.   
      </p>

    </body>
    
    
    <tags>
        <tag content="voorpagina">front-page</tag>
	<tag content="Freedomvote">Freedomvote</tag>
        <tag content="Zwitserland">CH</tag>
        <tag content="Vraag het je kandidaten">AYC</tag>
        <tag content="Campagnes">Campaigns</tag>
    </tags>
<translator>André Ockers</translator>
</html>
