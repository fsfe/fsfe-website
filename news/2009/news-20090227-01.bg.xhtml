<?xml version="1.0" encoding="UTF-8"?>
<html newsdate="2009-02-27">
  <version>0</version>
  <head>
    <title>FSFE engages in the EU browser case</title>
  </head>
  <body>
    <h1>ФССЕ встъпва като страна в делото за браузърите на ЕК</h1>
    <p>Европейската фондация за Свободен Софтуер (ФССЕ) обяви че ще подкрепи 
антитръстовото разследване на Европейската комисия срещу Майкрософт и официално 
поиска да бъде припозната като заинтересована страна в процеса.</p>
    <p>Разследването започна на 16 януари тази година, когато колегията по въпросите на
конкуренцията излезе със становище срещу злоупотребите на компанията Майкрософт с уеб
стандартите и обвързването на браузъра Internet Exlorer (IE) с операционната система 
Microsoft Windows. Разследването е инициирано в резултат на оплакване от страна на Opera -- 
европейска компания, разработваща уеб браузъри, която има официалната подкрепа на ФССЕ 
още от 2007 година.</p>
    <p>ФССЕ счита стил на работа, насочен против конкурентността за напълно неприемлив, особенно 
когато се проявява чрез "обвързване" на продукти или в заобикаляне на стандартите и изискванията
за равен достъп. ФССЕ ще подкрепя всички процеси, които са насочени към възтановяване на конкурентността и 
възможностите за иновации.</p>
    <p>ФССЕ насърчава свободния избор и брани свободните стандарти. Това включва активна работа 
срещу опитите за злоупотреба със стандартите, използвани в собственическите приставки към софтуер,
и създаващи нелоялна сегментация в интернет пространството. ФССЕ подкрепя разнообразието на участници на 
пазара на интернет браузъри и усилията им за оптимизиране на продуктите за работа под различни платформи.</p>
    <p>Недопустимо е която и да е компания да бъде поставена в позиция да диктува какъв да бъде интернет,
и използвайки лостовете на доминиращата платформа да подронва стандартите чрез
контролиране на връзката клиент-сървър.</p>
    <p>Президентът на ФССЕ Георг Греве коментира: "Антитръстовия закон трябва да се прилага веднага, 
когато има последователна масивна злоупотреба с доминираща позиция, ощетяваща конкурентноспособността 
и в други сфери. В този специфичен случай, Майкрософт първо използва платформения монопол, за да 
създаде изкуствена повсеместност на браузъра Internet Explorer, след което модифицира стандартите
на входа и изхода, за да възпрепятства съвместимостта и конкурентността в областта."</p>
    <p>"Специалното конструирани решения, които дават на IE по-добра интеграция отколкото на алтернативните 
браузъри и недокументирана промяна на стандартите не бяха технологично оправдани. Последствията, които 
доведоха до намесата на Европейската комисия бяха очаквани, а не случайни" заключи Георг Греве.</p>
    <p>"Претенциите на Майкрософт че са компания, подкрепяща конкурентността и
технологичната съвместимост трябва да бъдат подкрепени с реални действия", коментира Карло
Пиана, юридически съветник на ФССЕ.
"До сега сме видяли твърде малко, подкрепящо подобни пледоарии: скорошните действия,
предприети срещу свободния софтуер показват точно обратното. Ще бъдем непреклонни в 
настояванията си истинската конкурентност да бъде възвърната на пазара и всички 
участници да имат равни възможности."</p>
    <p>Предишни становища на ФССЕ има тук:</p>
    <ul>
      <li>
        <a href="/news/2007/news-20071221-01">ФССЕ подкрепя новото антитръстово разследване срещу Майкрософт</a>
      </li>
      <li>
        <a href="/news/2009/news-20090120-02">Интероперабилност на уеб браузърите: ФССЕ приветства решението на ЕК и предлага съдействие</a>
      </li>
    </ul>
    <p>Писмото на ФССЕ до еврокомисар по конкуренцията Нели Крьоес вижте тук:</p>
    <ul>
      <li>
        <a href="https://download.fsfe.org/policy/letters/20071219-opera-antitrust.pdf">Подкрепа на антитръстовата жалба на Opera</a>
      </li>
    </ul>
    <h2>Предистория</h2>
    <p>В миналото ФССЕ отново подкрепяше колегията по въпросите на конкурентността 
на Европейската комисия. През 2001 г. същата комисия разследваше Майкрософт за
неразкриване на данни за технологична съвместимост. Това беше първият случай, 
в който общността на Свободния Софтуер се включи в подобен съдебен процес и 
помогна за достигане на крайното решение през 2004 срещу Майкрософт и задължаващо 
компанията да направи публична информацията за технологична съвместимост.</p>
    <p>Решението беше прието с постановление на Европейския съд на първа инстанция
през 2007г, в резултат на което Samba, както и цялата общност получиха достъп
до информация за интероперабилност при условия, съвместими с GNU General Public 
License. Това доведе до по-добър и технологично съвместим софтуер, в полза на 
цялата ИТ общност.</p>
    <h2>За Европейската фондация за Свободен Софтуер</h2>
    <p>Фондацията за Свободен Софтуер Европа (ФССЕ) е благотворителна, неправителствена
организация, която се е посветила на всички  аспекти на Свободния софтуер в Европа.  
Достъпът до софтуера определя кой може да участва в цифровото общество. Фондацията
за Свободен Софтуер Европа (ФСФЕ) е посветила усилията си да защитава равния достъп
и конкурентноспособност в информационната ера. Организацията е посветена да опазва 
свободата софтуерът да бъде копиран, променян, разпространяван и изучаван. ФСФЕ е 
основана през 2001г. с основни цели да подпомага осъзнаването важността на тези проблеми
от цялото общество, да защитава Свободния Софтуер политически и  юридически, както и да 
осигурява на хората свобода да подкрепят и развиват Свободен софтуер.</p>
    <p>Повече информация за работата на ФССЕ може да бъде намерена на<a href="/">https://fsfe.org/</a>.</p>
    <h2>Контакти</h2>
    <ul>
      <li>Белгия: +32 2 747 03 57</li>
      <li>Германия: +49 700 373 38 76 73</li>
      <li>Швеция: +46 31 7802160</li>
      <li>Швейцария: +41 43 500 03 66</li>
      <li>Обединенто кралство: +44 29 200 08 17 7</li>
    </ul>
    <p><a href="/contact/contact.en.html">Други начини за контакт </a> с ФССЕ</p>
  </body>
  <tags>
    <tag key="antitrust"/>
    <tag key="european-commission"/>
    <tag key="microsoft"/>
    <tag key="policy"/>
  </tags>
</html>
<!--
Local Variables: ***
mode: xml ***
End: ***
-->
