<?xml version="1.0" encoding="UTF-8"?>
<html newsdate="2020-06-10">
<version>1</version>


<head>

	<meta name="description" content="Amburgo vuole focalizzarsi maggiormente sul Software Libero" />
	<meta name="keywords" content="fsfe Amburgo pmpc publiccode settore pubblico" />

	<title>Amburgo vuole focalizzarsi maggiormente sul Software Libero</title>
</head>

<body>

		<h1>Amburgo vuole focalizzarsi maggiormente sul Software Libero</h1>
		
    <p>In Amburgo, gli SPD (social democratici) e i Verdi dichiarano nel loro accordo
    di governo di volersi focalizzare maggiormente sul Software Libero durante
    il loro futuro mandato. La FSFE apprezza questo passo e terrà monitorata la
    sua implementazione.</p>
		
    <p>Per rafforzare il pieno controllo digitale di Amburgo, in futuro la città vuole
    utilizzare maggiormente il Software Libero <a
    href="https://www.spd-hamburg.de/fileadmin-hamburg/user_upload/Koalitionsvertrag2020.pdf">(vedi
    il PDF dell'accordo di governo)</a>. L'obiettivo è quello di minimizzare la dipendenza
    dai singoli fornitori e creare trasparenza. Ovunque possa apparire significativa,
    dovrebbe essere stabilita una cooperazione con le altre amministrazioni.
    Purtroppo, l'accordo di governo contiene diversi cavilli, ad esempio nelle procedure per gli 
    appalti e molte altre giustificazioni al fine di proteggere i fornitori di software proprietario.</p>
		
    <blockquote>Alexander Sander, il responsabile delle politiche della FSFE, spiega: "Siamo
    contenti che la città di Amburgo abbia riconosciuto il problema associato all'uso di software
    proprietario e voglia focalizzarsi maggiormente sull'utilizzo di Software Libero.
    Le eccezioni nell'accordo di governo, però, indicano in questo momento che
    l'implementazione potrebbe generare problemi, ed andare contro gli obiettivi prefissati.
    Monitoreremo il processo in maniera critica, e chiederemo che il
    primo passo da fare nell'immediato futuro sia quello di rendere disponibile al pubblico
    il software sviluppato con denaro pubblico. Se sono soldi pubblici, anche il codice
    deve essere ugualmente pubblico".</blockquote>
		
		<figure>
			<img src="https://pics.fsfe.org/uploads/big/77cafc597fbe3316c2d340136147e0e9.jpg" alt="Amburgo" />
		</figure>
		
    <p>Il Software Libero dà ad ognuno il diritto di usare, capire, distribuire
    e migliorare il software per qualsiasi scopo. Anche le amministrazioni beneficiano
    di queste libertà quando scelgono il Software Libero. Sempre più amministrazioni
    in tutta Europa stanno utilizzando e sviluppando Software Libero per
    usufruire dell'interoperabilità delle soluzioni, per evitare la dipendenza dai
    fornitori, per essere trasparenti e indipendenti, per investire i fondi nella maniera
    più efficiente, e per coltivare innovazione e collaborazione.</p>

    <p>Come parte della campagna "Denaro pubblico? Codice pubblico!", la FSFE è
    specificatamente impegnata per un cambiamento della politica verso il Software Libero.
    L'iniziativa "Denaro pubblico? Codice pubblico!" mira a rendere il Software Libero
    lo standard per i software finanziati pubblicamente. La Free Software Foundation
    Europe, insieme a oltre 180 organizzazioni della società civile e più di 27.000 persone,
    ha firmato la lettera aperta. Useremo le firme per contattare i manager e i rappresentati
    politici di tutta Europa, e convincerli a far divenire il codice pubblico lo standard.
    Per avere un maggiore impatto, ti invitiamo ad aggiungere la tua firma su <a
    href="https://publiccode.eu">publiccode.eu</a>.</p>
			


</body>
<tags>
<tag key="front-page"/>
<tag key="pmpc">Denaro pubblico? Codice pubblico!</tag>
<tag key="de">Germania</tag>
<tag key="public-administration">Pubblica Amministrazione</tag>
</tags>


<image url="https://pics.fsfe.org/uploads/big/77cafc597fbe3316c2d340136147e0e9.jpg"/>
<translator>Francesca Indorato e Luca Bonissi</translator>
</html>
