<?xml version="1.0" encoding="UTF-8"?>
<html>
  <version>1</version>

  <head>
    <title>FSFE - Yazdırılabilir Bilgi</title>
  </head>

  <body>
    <h2><a href="/contribute/spreadtheword.html#free-your-android-campaign">"Androidinizi Özgürleştirin" kitapçığının</a>
    Türkçe sürümü.</h2>

    <b>Sürüm Tarihi: 17 Nisan 2014</b>
    
    <h1><b>Androidinizi Özgürleştirin!</b></h1>

    <h2><b>Androidiniz İçin Özgür Bir Uygulama Mağazası Edinin</b></h2>

    <h2><b>Özgür Uygulamalar Edinin<br />
    - Reklam Yok<br />
    - Casusluk Yok<br />
    - İzleme Yok<br />
    - Google Hesabı Yok</b></h2>

    <h2><b>F-Droid - Özgür Bir Uygulama Mağazası</b></h2>

    <p>
      F-Droid'in logosu
    </p>

    <p>
      F-Droid, bir şey satın aldığınız tipik bir mağaza değildir. Bunun yerine Özgür
      Yazılım uygulamalarının bir kataloğudur (veya deposudur). Uygulamalara
      kolayca göz atabilir, arayabilir ve uygulamaları aygıtınıza
      kurabilirsiniz. F-Droid uygulaması ayrıca sizin için güncellemeleri izler.
    </p>

    <p>
      F-Droid'in ana ekranı
    </p>

    <h2><b>F-Droid'i Kurmak</b></h2>

    <p>
      F-Droid'i kurmak için soldaki QR Kodunu kullanın veya tarayıcınıza
      aşağıdaki adresi girin.
    </p>

    <p>
      <b>https://f-droid.org/FDroid.apk</b>
    </p>

    <p>
      F-Droid'i kurmadan önce lütfen market dışı uygulamaların kurulumuna izin
      verdiğinizden emin olun.<br />
      Buna şuradan izin verebilirsiniz:<br />
      Ayarlar > Güvenlik > Bilinmeyen kaynaklar<br />
      F-Droid uygulamasını indirdikten sonra soldaki ekran F-Droid'in
      gerektireceği izinleri göstermek ve onayınızı istemek için görünür.
      F-Droid'in çalışması için bu izinler gereklidir.
    </p>

    <h2><b>F-Droid'i Kullanmak</b></h2>

    <p>
      Üstte üç sekme görebilirsiniz: Biri mevcut uygulamalar için, biri kurulu
      olanlar için ve biri de olası güncellemeler için. Aşağıda görüntülenen
      uygulamaları kategoriye göre filtreleme seçeneği vardır.
    </p>

    <p>
      Bir uygulamaya tıkladığınızda sağdaki ekran size bir açıklama ve birçok
      sürüm gösterir. Önerilen sürümün gerisinde bir yıldız var. Sürüm satırını
      tıklamak; uygulamayı indirir ve kurar.<br />
      Menü tuşuna veya aygıtınıza bağlı olarak bir uygulama ekranındaki menü
      düğmesine (sağ üst köşe) basmak, size bağış yapma olanağı gibi ek
      seçenekler verir. Özgür uygulama geliştiricileri de yemek sever, bu
      yüzden lütfen bağış yapmayı düşünün.
    </p>

    <p>
      Firefox için uygulama ayrıntıları ekranı
    </p>

    <h2><b>Bazı Mevcut Uygulamalar</b></h2>

    <p>
      <b>K-9 Mail</b>, Android için en iyi e-posta uygulamasıdır. Çok sayıda hesabı,
      klasörü ve şifreleme gibi diğer yüzlerce seçeneği destekler.
    </p>

    <p>
      <b>OsmAnd~</b>; Google Haritalar gibidir ancak OpenStreetMap'tan haritalar
      ve çevrim dışı yetenekleri vardır. Böylece internet erişiminiz olmasa bile
      tüm haritalarınıza hâlâ sahip olabilirsiniz.
    </p>

    <p>
      <b>Liberario</b>; bağlantıları, yakındaki istasyonları ve sonraki
      kalkışları bulan bir toplu taşıma asistanıdır. Sık kullanılanları ve
      haritaları da destekler.
    </p>

    <p>
      <b>FBreader</b>, bir e-kitap okuyucusudur. Ayrıca Project Gutenberg gibi
      çevrim içi kütüphanelerden kitap indirmenize olanak sağlar.
    </p>

    <p>
      <b>Xabber</b>, Google Talk veya ICQ gibidir. Arkadaşlarınızla sohbet
      etmenize olanak sağlar ancak yine de bir çok kuruluş ve şirket sunucuları
      yerine kendi sohbet servisi sağlayıcınızı seçin.
    </p>

    <p>
      <b>Twidere</b>, Status.Net veya Twitter gibi hizmetlerle mikroblog yapmak
      istiyorsanız kullanmak isteyebileceğiniz bir uygulamadır.
    </p>

    <p>
      <b>AntennaPod</b>; internetten <em>podcast</em> (ortam akışı) denilen ses
      kayıtlarına abone olmanıza ve dinlemenize olanak verir.
    </p>

    <p>
      <b>Slight Backup</b>, çok amaçlı bir yedekleme uygulamasıdır. Kısa
      mesajlarınızı, arama kayıtlarınızı, ayarlarınızı, kişilerinizi ve çok daha
      fazlasını SD kartınıza kaydeder.
    </p>

    <h2><b>Telefonunuzu Özgürleştirin</b></h2>

    <p>
      Android çoğunlukla Özgür Yazılım olmasına karşın Android aygıtınız
      genellikle onları bağımsız ve özerk bir şekilde kullanmanızı engelleyen
      özel mülk yazılım ve hizmetler ile birlikte gelir.<br />
      Seni gözetlemeyen bir mobil aygıt ister misin? FSFE'nin "Androidinizi
      Özgürleştirin" kampanyası; bir Android işletim sistemini olabildiğince
      özgür olarak çalıştırma hakkında bilgi toplar ve bu alandaki çabaları koordine
      etmeye çalışır:
    </p>

    <p>
      <b>http://FreeYourAndroid.org</b>
    </p>

    <p>
      <b>CyanogenMod</b>, bir Google hesabı olmadan da birçok aygıtta çalışır.
      Genellikle aygıtınızla birlikte gelen yazılımdan daha özgür olsa da
      ana amacı özgürlük değildir. Özgür olmayan parçalar kendisine gitgide
      daha fazla ekleniyor.
    </p>

    <p>
      <b>Replicant</b>, özgürlükten ödün vermez. Özgür olmayan sürücüler olmadan
      çalışabilecek bir telefonunuz varsa bu en iyi seçeneğinizdir.
    </p>

    <h2><b>F-Droid'e Katkıda Bulunun</b></h2>

    <p>
      F-Droid girişimi tamamen gönüllüler tarafından geliştirildi ve sürdürüldü.
      Ayrıca çeşitli şekillerde katkıda bulunabilirsiniz: Sorunları bildirin,
      F-Droid uygulamasını çevirin, ona yeni uygulamalar ekleyin veya
      geliştirmeye yardım edin.<br />
      Topluluk; oldukça arkadaşça ve içtendir ve katkınızı takdir eder. İletişim
      kurmaktan çekinmeyin. Daha fazla bilgi için:
    </p>

    <p>
      <b>https://f-droid.org/contribute</b>
    </p>

    <h2><b>Özgürlükteki Gibi Özgür, Bedava Biradaki Gibi Bedava Değil
          (<em>Free as in Freedom Not Free as in Free Beer</em>)</b></h2>

    <p>
      F-Droid'den uygulamalar için ödeme yapmanız gerekmez. Google Play'da veya
      Apple'nin App Store'sinde de birçok uygulama ücretsizdir. Ancak Özgür
      Yazılım fiyatla ilgili değil, özgürlükle ilgilidir.<br />
      Bir programı denetlemediğinizde program sizi denetler. Bu nedenle yazılımı
      kim denetlerse sizi de o denetler.<br />
      Örneğin; hiç kimsenin özgür olmayan bir uygulamanın nasıl çalıştığını ve
      telefonunuzda gerçekte ne yaptığını incelemesine izin verilmez. Bazen tam
      olarak istediğinizi yapmaz ancak haberiniz olmadan verilerinizi sızdırmak
      gibi kötücül özellikler içeren uygulamalar da vardır.<br />
      Aygıtınızda yalnızca Özgür Yazılım çalıştırmak, tam denetim sahibi olmanızı 
      sağlar. Tüm özgürlüğünüzü doğrudan kullanma beceriniz olmasa da özgürlük
      tarafından olanak tanınan ve onu ortaklaşa bir şekilde kullanan canlı bir
      topluluktan yararlanırsınız.<br />
      Uygulama geliştiricilerine gönüllü olarak ödeme yaparak minnettarlığınızı
      göstermeyi düşünün. Bu şekilde ürün değil, müşteri olmanızı da
      sağlarsınız.
    </p>

    <h2><b>Özgür Yazılım Nedir?</b></h2>

    <p>
      <b>Kullanın:</b> Herkesin yazılımı istediği gibi, kısıtlama olmadan kullanmasına izin vardır.
    </p>

    <p>
      <b>İnceleyin:</b> Herkesin yazılımı gereğince incelemesine ve uyarlamasına izin vardır.
    </p>

    <p>
      <b>Paylaşın:</b> Yazılımın kopyalarını paylaşarak herkesin birbirine yardım etmesine izin vardır.
    </p>

    <p>
      <b>İyileştirin:</b> Herkes yazılımın iyileştirilmiş sürümlerini yayımlamaya teşvik edilir, böylece hepimiz yararlanabiliriz 
    </p>

    <p>
      <b>Şayet bu dört özgürlüğün tamamını gerçekten kullanabiliyorsak o yazılım gerçekten bir Özgür Yazılım mıdır?
      </b>
    </p>

    <h2><b>FSFE Hakkında</b></h2>

    <p>
      Bu el ilanı; Özgür Yazılım'ı tanıtmak ve özgür bir dijital toplum
      oluşturmak için çalışan, kâr amacı gütmeyen bir kuruluş olan Avrupa
      Özgür Yazılım Vakfı (FSFE) tarafından basılmıştır.
    </p>

    <p>
      Yazılıma erişim, toplumumuzda nasıl yer alabileceğimizi belirler. Bu
      nedenle FSFE, dijital özgürlük için mücadele ederek bilgi çağına eşit
      erişim ve katılım sağlamaya kendini adamıştır.
    </p>

    <p>
      Hiç kimse herhangi bir zamanda yazılımı <b>kullanma</b>, <b>inceleme</b>,
      <b>paylaşma</b> ve <b>iyileştirme</b> özgürlüğü vermeyen yazılımları
      kullanmaya zorlanmamalıdır. Teknolojiyi istediğiniz gibi şekillendirme
      hakkınız olmalıdır.<br />
      Androidinizi Özgürleştirin kampanyası gibi, çalışmalarımızı bu hedeflere
      kendini adamış bir insan topluluğu gerçekleştiriyor. Katılmak ve
      hedeflerimize ulaşabilmemiz için bize yardım etmek istiyorsanız katkıda
      bulunmanın birçok yolu var:
    </p>

    <p>
      https://fsfe.org/contribute
    </p>

    <h2><b>Görevimizi Destekleyin</b></h2>

    <p>
      Bağışlar; gücümüz için çok önemlidir ve özerk bir şekilde davranmamıza
      yardımcı olur. Dernek'e katılarak görevimizi destekleyebilir ve
      gerektiğinde yazılım özgürlüğü için mücadelemizi sürdürmemiz için bize
      olanak tanıyabilirsiniz.
    </p>

    <p>
      https://fsfe.org/join
    </p>

    <p>
      <b>Free Software Foundation Europe e.V.<br />
      office@fsfe.org<br />
      https://fsfe.org</b>
    </p>

  </body>

</html>
<!--
Local Variables: ***
mode: xml ***
End: ***
-->
