<?xml version="1.0" encoding="UTF-8" ?>

<html newsdate="2011-11-28">
  <version>1</version>

 <head>
<title>Μηχανή αναζήτησης στον Παγκόσμιο Ιστό από τον λαό για τον λαό: YaCy 1.0</title>
 </head>
 <body>
 
<h1>Μηχανή αναζήτησης στον Παγκόσμιο Ιστό από τον λαό για τον λαό: YaCy 1.0</h1>

<p>Το πρόγραμμα YaCy δίνει στην κυκλοφορία την έκδοση 1.0 σε Ελεύθερο Λογισμικό της δικής του ομότιμης μηχανής αναζήτησης. Το λογισμικό αυτό εγκαινιάζει μία ριζικά νέα προσέγγιση στην αναζήτηση. Το YaCy δεν χρησιμοποιεί κεντρικό εξυπηρετητή. Αντίθετα, τα αποτελέσματα της αναζήτησης προέρχονται από ένα δίκτυο, που προς το παρόν απαριθμεί πάνω από 600 ανεξάρτητους ομότιμους κόμβους. Σε ένα κατανεμημένο δίκτυο όπως αυτό, καμία μεμονωμένη οντότητα δεν αποφασίζει τι θα εμφανίζεται στον κατάλογο αποτελεσμάτων, ή με ποια σειρά.</p>

<p>
Η μηχανή αναζήτησης YaCy τρέχει στον υπολογιστή του κάθε χρήστη. Οι όροι αναζήτησης κρυπτογραφούνται πριν φύγουν από τον χρήστη και από τον υπολογιστή  του. Διαφορετικά από ότι συμβαίνει στις συμβατικές μηχανές αναζήτησης, το YaCy έχει σχεδιασθεί για να προστατεύει την ιδιωτικότητα του χρήστη. Ο υπολογιστής του κάθε χρήστη δημιουργεί τους δικούς του δείκτες αναζήτησης και τις σειρές κατάταξης, έτσι ώστε το ταίριασμα του αποτελέσματος με ό,τι  αναζητεί ο χρήστης να βελτιώνεται με το χρόνο. Το YaCy διευκολύνει επίσης τη δημιουργία παραμετροποιημένης πύλης αναζήτησης με λίγα κλικ.
</p>

<p>
«Οι περισσότερες εργασίες στο Διαδίκτυο περιλαμβάνουν αναζήτηση. Είναι ο ζωτικής σημασίας κρίκος ανάμεσα σε εμάς και την πληροφορία που αναζητούμε. Για μία τόσο βασική λειτουργία δεν μπορούμε να βασιζόμαστε σε λίγες μεγάλες εταιρείες και να διακυβεύουμε την ιδιωτικότητά μας, μέσα από αυτήν τη διαδικασία», δηλώνει ο Michael Christen, ο project leader του YaCy. «Η ελεύθερη αναζήτηση του YaCy αποτελεί τον ζωτικό κρίκο ανάμεσα στους ελεύθερους χρήστες και τις ελεύθερες πληροφορίες. Το YaCy επιστρέφει τον έλεγχο της αναζήτησης σε εμάς, τους χρήστες.»
</p>

<p>
Ο κάθε χρήστης του YaCy αποτελεί τμήμα ενός ευρύτερου δικτύου αναζήτησης. Το YaCy ήδη χρησιμοποιείται σε ιστοχώρους όπως το sciencenet.kit.edu, το yacy.geocaching-portal.com, ή το fsfe.org, για να προσφέρει μία λειτουργία αναζήτησης σε όλο το περιεχόμενο του ιστότοπου, η οποία να σέβεται την ιδιωτικότητα του χρήστη. Περιέχει ένα πρωτόκολλο ομότιμης δικτύωσης για την ανταλλαγή δεικτών αναζήτησης με άλλες μηχανές αναζήτησης YaCy.
</p>

<p>
«Απομακρυνόμαστε από την ιδέα ότι οι υπηρεσίες πρέπει να είναι κεντρικά ελεγχόμενες. Αντίθετα, συνειδητοποιούμε πόσο σημαντική είναι η ανεξαρτησία και η δημιουργία υποδομής, η σταθερότητα της οποίας να μην εξαρτάται από την κατάρρευση ενός μόνο κόμβου» δηλώνει ο Karsten Gerloff, Πρόεδρος του Ευρωπαϊκού Ιδρύματος Ελεύθερου Λογισμικού (FSFE). «Στον μελλοντικό κόσμο των κατανεμημένων, ομότιμων συστημάτων, οι μηχανές αναζήτησης Ελεύθερου Λογισμικού όπως το YaCy, αποτελούν τους θεμέλιους δομικούς λίθους».
</p>

<p>
Ο καθένας μπορεί να δοκιμάσει αυτήν τη μηχανή αναζήτησης στη διεύθυνση: <a href="http://search.yacy.net/">http://search.yacy.net/</a>. Οι χρήστες μπορούν να γίνουν μέρος του δικτύου YaCy, εγκαθιστώντας το λογισμικό στους δικούς τους υπολογιστές. Το YaCy είναι Ελεύθερο Λογισμικό, έτσι καθένας μπορεί να το χρησιμοποιεί, να το μελετά, να το μοιράζεται και να το βελτιώνει. Αυτή τη στιγμή είναι διαθέσιμο για συστήματα GNU/Linux, Windows και MacOS. Το έργο αναζητά επίσης προγραμματιστές και άλλους που μπορούν να συνεισφέρουν.
</p>


<h2>Links:</h2>
  
<p>Κεντρική Σελίδα του YaCy: <a href="http://yacy.net">http://yacy.net</a></p>
  
<p>Πύλη Αναζήτησης του YaCy: <a href="http://search.yacy.net/">http://search.yacy.net/</a></p>
  
<p>Πως να συνεισφέρετε: <a href="http://yacy.net/en/Join.html">http://yacy.net/en/Join.html</a></p>
  
<p>Ευρωπαϊκό Ίδρυμα Ελεύθερου Λογισμικού: <a href="/">https://fsfe.org</a></p>


<h2>Επαφές</h2>

<p>Michael Christen<br />
YaCy Project Leader<br />
Tel. +49 177 6424235<br />
Email: mc@yacy.net</p>
 
<p>Karsten Gerloff<br />
Πρόεδρος, Ευρωπαϊκό Ίδρυμα Ελεύθερου Λογισμικού<br />
Tel. +49 176 9690 4298<br />
Email: gerloff@fsfe.org</p>
 
 </body>
 <tags>
  <tag key="front-page"/>
 </tags>
</html>
<!--
Local Variables: ***
mode: xml ***
End: ***
-->
