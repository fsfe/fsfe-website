<?xml version="1.0" encoding="UTF-8" ?>

<html newsdate="2010-06-04" type="newsletter">
<head>
  <title>FSFE Ενημερωτικό Δελτίο - Ιούνιος 2010</title>
</head>
<body>

<h1>FSFE Ενημερωτικό Δελτίο - Ιούνιος 2010</h1>

<p newsteaser="yes">Ο Μάιος ήταν αρκετά φορτωμένος, για πρώτη φορά
είχαμε συμμετάσχει σε μια μεγάλη εκκλησιαστική εκδήλωση για να ενημερώσουμε
τους επισκέπτες για το Ελεύθερο Λογισμικό. Αναλύσαμε την Ψηφιακή Ατζέντα
της Ευρωπαϊκής Επιτροπής και υπήρξαν ειδήσεις για τους ελεύθερους τύπους 
αρχειοθέτησης για βίντεο.</p> 

<p>Αλλά γιατί εργαζόμαστε για όλα αυτά τα πράγματα; Επειδή είναι σημαντικό
για την κοινωνία. Σήμερα το λογισμικό βρίσκεται παντού, στους υπολογιστές γραφείου
που χρησιμοποιούμε, στους φορητούς υπολογιστές και στα κινητά τηλέφωνα, αλλά και 
στα αυτοκίνητα, στα τρένα, στις συσκευές τηλεόρασης, στα ψυγεία - σε κάθε σύνθετη 
συσκευή που θα μπορούσες να ονομάσεις. Το λογισμικό δεν είναι απλώς ένα εργαλείο 
όπως το αυτοκίνητο· βρίσκεται παντού και θα γίνει ακόμη σημαντικότερο στο μέλλον.</p>

<p>Ο έλεγχος στο λογισμικό σημαίνει εξουσία. Όποιος ελέγχει το λογισμικό
αποφασίζει τι μπορείς να κάνεις με αυτό και τι όχι. Στις δημοκρατίες διαχωρίζουμε
και κατανέμουμε την εξουσία ανάμεσα σε πολλούς διαφορετικούς ανθρώπους.
Ο έλεγχος στο λογισμικό, καθώς είναι ένα τόσο ισχυρό εργαλείο, πρέπει να είναι
επίσης κατανεμημένος. Αν όλο και περισσότερα τμήματα της ζωής μας ελέγχονται
από το λογισμικό, αυτό χρειάζεται να είναι Ελεύθερο Λογισμικό.</p>

<p>Αυτόν το μήνα λάβαμε το μετάλλιο Theodor Heuss ακριβώς για αυτήν την εργασία
για την κοινωνία. Το Ίδρυμα Theodor Heuss το οποίο απένειμε το μετάλλιο είναι ένα
μη-ακτιβιστικό ίδρυμα το οποίο φέρει το όνομα του πρώτου προέδρου της Γερμανίας.
Το ίδρυμα επιδιώκει «να στρέψει την προσοχή σε κάτι, το οποίο πρέπει να γίνει και να 
διαμορφωθεί στη δημοκρατία μας, χωρίς να έχει ολοκληρωθεί» (Carl Friedrich v. Weizsäcker, 1965). 
Το βραβείο Theodor Heuss δίνεται σε ετήσια βάση σε πρόσωπα υψηλού επιπέδου 
και οργανισμούς, οι οποίοι ανοίγουν νέους ορίζοντες στη βάση αυτή.</p>

<p>Αυτή η βράβευση δίνει στους υποστηρικτές του Ελεύθερου Λογισμικού αναγνώριση
εκτός της συνηθισμένης καθημερινότητας του λογισμικού. Δείχνει ότι ένα 
αναγνωρισμένο πολιτικό ίδρυμα συμφωνεί ότι το Ελεύθερο Λογισμικό είναι καλό
για την κοινωνία μας και ότι το FSFE κάνει καλή δουλειά. Ανοίγει τις πόρτες
για την προσέγγιση ενός ευρύτερου ακροατηρίου, και ιδιαίτερα τους πολιτικούς.
Στην τελετή και την προηγούμενη ημέρα στην ημερίδα οι Bernhard Reiter, Björn Schießle,
Georg Greve, Karsten Gerloff, άλλα Μέλη και εγώ ο ίδιος είχαμε καλές συνομιλίες με πολλά
ενδιαφέροντα πρόσωπα από την πολιτική με διαφορετικό υπόβαθρο
(δείτε <a href="/news/2010/news-20100126-01.html">[1]</a> 
 <a href="/news/2010/news-20100510-01.html">[2]</a> 
 <a href="http://blogs.fsfe.org/gerloff/?p=350">[3]</a>).</p>

<p><strong>Διευρύνοντας το ακροατήριο</strong> Σχετικά με το εύρος του ακροατηρίου,
για πρώτη φορά συμμετείχαμε στην ημέρα της οικουμενικής εκκλησίας στο Μόναχο, Γερμανία.
Ενώ πριν είχαμε δώσει ομιλίες σε εκκλησιαστικές εκδηλώσεις για να εξηγήσουμε τις αξίες
του Ελεύθερου Λογισμικού, ήταν μια εντελώς νέα εμπειρία για εμάς να συμμετέχουμε
σε μια εκδήλωση αυτού του μεγέθους, με 130,000 επισκέπτες. Ο Thomas Jensch οργάνωσε
ένα περίπτερο από κοινού με το KDE e.V. για να εξηγήσει στους συμμετέχοντες γιατί ως Χριστιανοί
θα πρέπει να ενδιαφέρονται για το Ελεύθερο Λογισμικό
(δείτε <a href="http://blogs.fsfe.org/gladhorn/2010/05/18/going-where-no-gearheads-have-gone-before/">[4]</a>).</p>

<p><strong>Ανοικτά Πρότυπα και πολιτική</strong> Τα Ανοικτά Πρότυπα
είναι σημαντικά για τη διευκόλυνση της μετάβασης στο Ελεύθερο Λογισμικό. 
Αυτόν το μήνα η Ευρωπαϊκή Επιτροπή δημοσίευσε την Ψηφιακή Ατζέντα.
Είναι καλό που τα σχέδια της Επιτροπής δίνουν στα πρότυπα έναν διευρυμένο ρόλο
στις δημόσιες προμήθειες για το λογισμικό και υποχρεώνουν τους κυρίαρχους
προμηθευτές λογισμικού να αδειοδοτήσουν τις πληροφορίες διαλειτουργικότητας,
ανοίγοντας την αγορά για τους προμηθευτές Ελεύθερου Λογισμικού. Ωστόσο
η Επιτροπή αποφεύγει όλες τις αναφορές στα Ανοικτά Πρότυπα καθώς και στο
Ελεύθερο Λογισμικό, αν και τα Κράτη Μέλη έθεσαν αυτούς τους στόχους στις
διακηρύξεις της Granada και του Malmö. Αντίθετα, η Επιτροπή στρέφεται προς 
το Ευρωπαϊκό Πλαίσιο Διαλειτουργικότητας. Πρόκειται για ένα έγγραφο το οποίο 
απαξιώνεται συστηματικά, όπως δείχνει η ανάλυση του FSFE <a href="/activities/os/eifv2.html">[5]</a>. 
Σημειώνουμε ότι η Ευρωπαϊκή Επιτροπή χρειάζεται να υιοθετήσει έναν αυστηρό 
ορισμό για τα Ανοικτά Πρότυπα, με βάση το γράμμα του πρώτου Ευρωπαϊκού 
Πλαισίου Διαλειτουργικότητας (EIF), και ότι η Επιτροπή χρειάζεται να επικεντρωθεί
στα Ανοικτά Πρότυπα ως στρατηγική για την Πληροφορική στον δημόσιο τομέα
για να αξιοποιηθούν πλήρως οι δυνατότητες του Ελεύθερου Λογισμικού για την 
καινοτομία στην Ευρώπη (δείτε <a href="/news/2010/news-20100519-01.html">[6]</a>).</p>


<p><strong>Ελεύθεροι τύποι αρχειοθέτησης για βίντεο</strong> Καλά νέα για τους ανοικτούς
τύπους αρχειοθέτησης βίντεο. Τον Μάρτιο και ο ομοθυγατρικός μας οργανισμός, το FSF
και ο συνεργαζόμενος με εμάς οργανισμός, το FFII ζήτησαν από την Google να ελευθερώσει
τον κωδικοποιητή vp8 και να τον χρησιμοποιήσει στο YouTube. Αυτόν το μήνα η Google
ανακοίνωσε ότι θα το κάνει. Από τώρα και στο εξής οι χρήστες θα μπορούν να χρησιμοποιούν
Ελεύθερο Λογισμικό για να παίζουν και να αποκωδικοποιούν τον νέο τύπο WebM. «Ο WebM
βασίζεται στον τύπο υποδοχής Matroska -- που αντικαθιστά το Ogg -- και
τον κωδικοποιητή βίντεο VP8 ο οποίος αντικαθιστά τον Theora. Είναι ζωτικής σημασίας
ότι ο κωδικοποιητής ήχου Vorbis είναι τμήμα της νέας προδιαγραφής για το WebM» 
(δείτε <a href="http://www.fsf.org/news/free-software-foundation-statement-on-webm-and-vp8">[7]</a> και
<a
 href="http://press.ffii.org/Press%20releases/FFII%20welcomes%20Google%27s%20move%20to%20open%20VP8%20video%20format">[8]</a>).</p>

<p>Τα άλλα καλά νέα είναι ότι εδώ και μερικές ημέρες το Γερμανικό πρόγραμμα ειδήσεων 
ARD tagessschau είναι διαθέσιμο σε Ogg Theora. Μετά από τον δημόσιο ραδιοφωνικό σταθμό
Dradio ο οποίος αναμεταδίδει το πρόγραμμά του σε OGG vorbis μπορείτε τώρα να παρακολουθείτε
το tagesschau χρησιμοποιώνας Ελεύθερο Λογισμικό <a href="http://www.tagesschau.de/tagesschau24/">[9]</a> 
χωρίς να χρειάζεται να εγκαταστήσετε ιδιωτικό λογισμικό όπως το flash player της Adobe 
(δείτε <a href="http://blogs.fsfe.org/mk/?p=581">[10]</a>).</p>

<p><strong>Δραστηριοποιηθείτε</strong> Εξαρτώμαστε από τη βοήθεια πολλών εθελοντών
για την αξιολόγηση των τρεχουσών θεμάτων. Αν θέλετε να βοηθήσετε το Ελεύθερο Λογισμικό
στην Ευρώπη παρακαλούμε εγγραφείτε στους δημόσιους καταλόγους μας παραληπτών αλληλογραφίας
<a href="/contact/community.html">[11]</a> και συμμετάσχετε στη συζήτηση μοιράζοντας
τη γνώση σας με άλλους. Έχετε εμβαθύνει σε ένα θέμα όπως οι ελεύθεροι τύποι αρχειοθέτησης
βίντεο, έχετε βρει ένα ενδιαφέρον άρθρο για το Ελεύθερο Λογισμικό, πιστεύετε ότι μας έχει
διαφύγει κάποιο σημαντικό σημείο σε μια συζήτηση ή θέλετε να πείτε την άποψή σας για το 
ενημερωτικό δελτίο; Δραστηριοποιηθείτε και μοιραστείτε συτές τις πληροφορίες με άλλους 
υποστηρικτές του Ελεύθερου Λογισμικού στο discussion@fsfeurope.org.</p>

<p>Χαιρετισμούς,<br /> <a href="/about/kirschner/kirschner.html">Matthias Kirschner</a>- FSFE</p>

<p>-- <br />
<a href="/index.html">Ευρωπαϊκό Ίδρυμα Ελεύθερου Λογισμικού</a><br />
<a href="/news/news.rss">FSFE Νέα</a><br />
<a href="/events/events.rss">Μελλοντικές Εκδηλώσεις του FSFE</a><br />
<a href="http://planet.fsfe.org/en/rss20.xml">Συγκέντρωση Ιστολογίων της Κοινότητας</a><br />
<a href="/contact/community.html">Διάλογοι για το Ελεύθερο Λογισμικό</a> </p>
</body>
	
<tags>
  <tag>newsletter</tag>  
  <tag>Matthias Kirschner</tag>  
  <tag>EuropeanCommission</tag>  
  <tag>DigitalAgenda</tag>  
  <tag>Flash</tag>  
  <tag content="OGG Theora">OggTheora</tag>  
  <tag>EIF</tag>  
  <tag>OpenStandards</tag>
  <tag>Theodor Heuss Medal</tag>
  <tag>Google</tag>
  <tag>FFII</tag>
</tags>

	<timestamp>$Date: 2010-05-31 19:05:37 +0300 (Mon, 31 May 2010) $ $Author: mk $</timestamp>
</html>

<!--
Local Variables: ***
mode: xml ***
End: ***
-->
