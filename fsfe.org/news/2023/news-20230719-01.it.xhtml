<?xml version="1.0" encoding="UTF-8"?>
<html newsdate="2023-07-19">
<version>1</version>

<head>
  <title>Legge sulla resilienza informatica &amp; Software Libero: il Parlamento ridimensiona la sua posizione</title>
</head>

<body>

<h1>Legge sulla resilienza informatica &amp; Software Libero: il Parlamento ridimensiona la sua posizione</h1>

<p>Il Parlamento Europeo ha votato oggi la sua posizione sulla CRA. Sebbene 
la posizione migliori l'esenzione della Commissione per proteggere il 
Software Libero, non riesce però ad introdurre una adeguata protezione. 
Chiediamo alle istituzioni di far ricadere l'onere della responsabilità 
solo su coloro che traggono un significativo beneficio finanziario, 
proteggendo così gli sviluppatori e il lavoro non profit.</p>

<figure>
     <img src="https://pics.fsfe.org/uploads/medium/89/bf/a96f8ded8b44f6e7de3097c14d04.jpg" 
       alt="Due monitor di computer che mostrano codice"/>
       </figure>

<p>La proposta della Commissione di escludere il Software Libero "al di 
fuori dello svolgimento di un'attività commerciale" non tiene conto di 
gran parte del software che non sarebbe coperto, ma che viene 
distribuito. Allo stesso tempo, i progetti più piccoli e senza scopo di 
lucro verrebbero danneggiati in quanto dovrebbero sostenere costi 
ingenti.</p>

<p>
Abbiamo quindi già proposto una soluzione che porterà ad una maggiore 
sicurezza salvaguardando il Software Libero:
</p>

<ol>
<li>
La responsabilità dovrebbe essere spostata su coloro che 
<strong>distribuiscono</strong> il Software Libero invece di quelli che 
lo <strong>sviluppano</strong> e
</li>
<li>
coloro che beneficiano in modo significativo dal punto di vista 
economico di questa distribuzione devono assicurarsi che il software sia 
conforme CE.
</li>
</ol>

<p>Mentre la commissione per il mercato interno e la protezione dei 
consumatori (Internal Market and Consumer Protection Committee, IMCO), 
una commissione consultiva della legge sulla resilienza della sicurezza 
informatica (Cyber Resilience Act, CRA), ha appoggiato la nostra 
richiesta e ha votato per la protezione degli sviluppatori del Software 
Libero nel CRA, la commissione per l'industria, la ricerca e l'energia 
(Committee on Industry, Research and Energy, ITRE) con il voto di oggi 
ha introdotto protezioni di portata decisamente meno ampia. Le donazioni 
periodiche aziendali o contributi da parte di dipendenti aziendali ad un 
progetto potrebbero trasformare il lavoro senza scopo di lucro in una 
"attività commerciale", e quindi ricadere nell'applicazione della 
responsabilità.</p>
	
<blockquote>
 <em>Alexander Sander, consulente senior delle politiche della FSFE, 
 spiega: «Con il voto odierno, il Parlamento UE ha ridimensionato la 
 propria posizione. Addossare l'onere della responsabilità su entità 
 piccole o non profit che si affidano a donazioni periodiche 
 danneggerebbe il Software Libero, e quindi anche la società e le 
 imprese commerciali. A causa della mancanza di fondi e risorse per 
 applicare le procedure proposte per diventare conforme CE, alcuni di 
 questi progetti potrebbero vedersi costretti a chiudere. Chiediamo alle 
 istituzioni di trovare un compromesso che salvaguardi l'ecosistema del 
 Software Libero, spostando la responsabilità verso coloro che traggono 
 un beneficio finanziario dalla distribuzione».</em> 
</blockquote>	

<p>I negoziati interistituzionali inizieranno presto e, se possibile, 
dovrebbero concludersi entro quest'anno. Puoi trovare <a 
href="/news/2023/news-20230323-01.html">qui ulteriori informazioni</a>.
</p>
	
</body>
	
<tags>
	 <tag key="front-page"/>
	 <tag key="european-parliament">Parlamento Europeo</tag>
	 <tag key="policy">Politiche pubbliche europee</tag>
	 <tag key="european-union">Unione Europea</tag>
	 </tags>


<image url="https://pics.fsfe.org/uploads/medium/89/bf/a96f8ded8b44f6e7de3097c14d04.jpg"
alt="Due monitor di computer che mostrano codice"/>

<translator>Francesca Indorato e Luca Bonissi</translator>
</html>
