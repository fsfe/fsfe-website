<?xml version="1.0" encoding="UTF-8"?>

<html>
  <version>1</version>
  <author id="gerloff"/>
  <date>
    <original content="2010-11-24"/>
  </date>

  <head>
<title>Γραπτή δήλωση για το έργο στα ανοικτά συνεργατικά
προγράμματα του εγγράφου CDIP/6/6 στην CDIP/6 του WIPO</title>
  </head>

  <body>

  <p id="category">
  <a href="/activities/policy.html">WIPO</a>
  </p>
    
<h1>Γραπτή δήλωση για το έργο στα ανοικτά συνεργατικά προγράμματα 
του εγγράφου CDIP/6/6</h1>
<h4>Επιτροπή για την Ανάπτυξη και την Πνευματική Ιδιοκτησία: 
<a href="http://www.wipo.int/meetings/en/details.jsp?meeting_id=19688">Έκτη
Σύνοδος</a>, Γενεύη, 22-26 Νοεμβρίου 2010. </h4>

<p id="introduction">Περίληψη: Το FSFE καλωσορίζει την κατεύθυνση που παίρνει
ο WIPO στη μελέτη των ανοικτών και συνεργατικών υποδειγμάτων αλλά σημειώνει ότι
ο κατάλογος των προς μελέτη προγραμμάτων είναι ελλιπής αφού δεν περιλαμβάνει
το Ελεύθερο Λογισμικό ούτε προγράμματα όπως τα Creative Commons ή η Wikipedia 
τα οποία έχουν μακρά εμπειρία στο πεδίο των συνεργατικών προγραμμάτων. Ο
συνυπολογισμός τέτοιων προγραμμάτων είναι απαραίτητος για να υπάρξει ένα καλό
επίπεδο αντίληψης στο θέμα.</p>

<h2>Γραπτή δήλωση από το Ευρωπαϊκό Ίδρυμα Ελεύθερου Λογισμικού (FSFE)</h2>

<p>Υποδεχόμαστε θερμά την πρόταση για ένα έργο στα ανοικτά συνεργατικά
προγράμματα, του εγγράφου CDIP/6/6. Πιστεύουμε ότι ο WIPO στο μέλλον
θα παίξει έναν σημαντικό ρόλο σε αυτήν την περιοχή, μεταξύ άλλων
να συμβουλεύει τα κράτη μέλη πώς θα έχουν τα μέγιστα οφέλη από τέτοια
υποδείγματα για τους πολίτες τους και τις επιχειρήσεις.</p>

<p>Χαιρετίζουμε τη διατύπωση της πρότασης το πρόγραμμα να δομηθεί ως μία 
διαδραστική πλατφόρμα και ελπίζουμε ότι θα είναι ανοικτό για συνεισφορά από 
όλους τους ενδιαφερόμενους. Ωστόσο, η επιλογή τού προς μελέτη σε βάθος 
συνεργατικού προγράμματος μας εκπλήσσει δυσάρεστα. Εκδηλώνουμε βαθιά κατάπληξη 
που δεν βρέθηκε Ελεύθερο Λογισμικό (επίσης γνωστό ως ανοικτός κώδικας) ή
οποιαδήποτε προγράμματα Ελεύθερου Λογισμικού ανάμεσα στα προς διερεύνηση
συνεργατικά προγράμματα.</p>

<p>Το Ελεύθερο Λογισμικό προηγείται των περισσοτέρων προγραμμάτων για 
λεπτομερή διερεύνηση από τον κατάλογο της πρότασης τουλάχιστο κατά δύο 
δεκαετίες. Αντί να δομείται γύρω από μια μοναδική εταιρεία ή οντότητα, 
έχει αναπτυχθεί σε ένα μεγάλο και πολύπλοκο οικοσύστημα με πολυάριθμες 
διαφορετικές μεθόδους για συνεργασία και βρίσκεται στην αιχμή των τελευταίων 
εξελίξεων στα πνευματικά δικαιώματα και στη νομοθεσία περί πατεντών, καθώς 
επίσης και στην προτυποποίηση. Φέρνοντας κοντά πολυεθνικές εταιρείες και 
προγραμματιστές σε τεχνικά προγράμματα τεράστιας πολυπλοκότητας με μόνο το 
λειτουργικό σύστημα GNU/Linux έτοιμο να στηρίξει μια οικονομία 50 δισ 
δολλαρίων το 2011, το Ελεύθερο Λογισμικό είναι μάλλον το πιο ώριμο παράδειγμα 
ανοικτού συνεργατικού προγράμματος το οποίο διαθέτουμε σήμερα. Ταυτόχρονα, 
έχει ερευνηθεί εξαιρετικά καλά και ένας τεράστιος όγκος δεδομένων είναι δημόσια 
διαθέσιμος.</p>

<p>Ανάλογες εκτιμήσεις ισχύουν για άλλα προγράμματα, όπως το υπόδειγμα των
Creative Commons για αδειοδότηση πνευματικών δικαιωμάτων και η online 
εγκυκλοπαίδεια, Wikipedia.</p>

<p>Έχουμε, συνεπώς, την άποψη ότι ένα πρόγραμμα όπως αυτό που προτάθηκε στο
έγγραφο CDIP/6/6 θα ήταν εξαιρετικά ελλιπές αν δεν λάμβανε υπόψη αυτά τα
διάσημα παραδείγματα συνεργατικών προγραμμάτων. Αν δεν το κάνει, δεν θα 
αποδώσει το επίπεδο της γνώσης το οποίο τα κράτη μέλη δικαίως ελπίζουν να 
αποκομίσουν από την επένδυση που έκαναν στο πρόγραμμα.</p>

 </body>

</html>
<!--
Local Variables: ***
mode: xml ***
End: ***
-->
