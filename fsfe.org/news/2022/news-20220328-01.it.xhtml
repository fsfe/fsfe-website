<?xml version="1.0" encoding="UTF-8"?>
<html newsdate="2022-03-28">
<version>1</version>

<head>
  <title>Assicurare il Software Libero nel budget tedesco del 2022!</title>
</head>

<body>


  <h1>Assicurare il Software Libero nel budget tedesco del 2022!</h1>

 <p>La coalizione semaforo (SPD rossi, FPD gialli, e Verdi) deve fissare
 i suoi obiettivi per la digitalizzazione della Germania, basata sul 
 Software Libero, come da accordo di governo, nel budget federale del 
 2022. Altrimenti c'è il rischio di consolidare le dipendenze dai 
 singoli fornitori, e perdere il pieno controllo e la forza innovativa.</p> 


<p>Insieme ad altre associazioni e organizzazioni come la Open Source 
Business Alliance e la Open Knowledge Foundation Germany, la Free 
Software Foundation Europe (FSFE) richiede di includere il pieno 
controllo digitale nel budget federale (statale) del 2022 e implementare le 
iniziative già annunciate per la libertà del software. In una lettera 
aperte, i firmatari si rivolgono ai gruppi parlamentari del Bundestag e 
chiedono che gli obiettivi per la digitalizzazione della Germania, 
basati sul Software Libero, come fissato nell'accordo di governo, 
vengano anche fissati nel budget federale del 2022.</p>
 
 
 <figure>
<img src="https://pics.fsfe.org/uploads/medium/6c8d43ffc1013f647affa17d8f0929d5.jpg" alt="La foto mostra una casa costruita con il codice"/> 
<figcaption>pieno controllo digitale</figcaption>
 </figure>

 
<blockquote><em>«Il buon obiettivo nell'accordo di coalizione di portare avanti la 
digitalizzazione attraverso l'uso del Software Libero deve anche 
riflettersi nelle azioni concrete del governo. Altrimenti, c'è il 
rischio di cementificare le dipendenze dai singoli fornitori e perdere 
il controllo e il potere innovativo. Una digitalizzazione che si incentri
sull'indipendenza, sulla sostenibilità, sulla resistenza alle criticità 
e sul successo economico può essere ottenuta solo tramite 
l'implementazione del Software Libero. Alla coalizione semaforo viene 
richiesto di erogare nel budget federale i fondi necessari a prevenire il 
fallimento della digitalizzazione»</em>, spiega Alexander Sander, consulente 
delle policy per la FSFE.</blockquote>
 
<p>Il Software Libero dà a tutti il diritto di usare, studiare, condividere 
e migliorare le applicazioni per qualsiasi scopo. Queste libertà 
garantiscono che applicazioni simili non devono essere programmate da 
zero ogni volta e, grazie a processi trasparenti, altri non devono 
reinventare la ruota. In progetti ampi, la competenza e i costi possono 
essere condivisi, e le applicazioni pagate dal pubblico divengono 
disponibili a tutti. Questo, nel medio e lungo termine, promuove l'innovazione e fa risparmiare 
denaro ai contribuenti. Le dipendenze dai fornitori 
vengono minimizzare e problemi di sicurezza possono essere corretti più 
facilmente. La Free Software Foundation Europe, insieme ad oltre 200 
organizzazioni, richiede quindi "Denaro pubblico? Codice pubblico!": se 
è denaro pubblico, anche il codice deve essere pubblico. Altre 
informazioni sull'iniziativa: <a 
href="https://publiccode.eu/">https://publiccode.eu/</a></p>

<p>La lettera aperta "Prendere in considerazione il pieno controllo 
digitale per il budget federale del 2022" può essere scaricata <a 
href="https://download.fsfe.org/policy/letters/20220328-German-Budget-and-Free-Software-2022.de.pdf">qui</a> 
(in tedesco).</p>

</body>

<tags>
<tag key="front-page" />
<tag key="pmpc">Denaro pubblico? Codice pubblico!</tag>
<tag key="procurement">Appalti pubblici</tag>
<tag key="public-administration">Pubblica amministrazione+</tag>
</tags>

<discussion href="https://community.fsfe.org/t/823" />
<image url="https://pics.fsfe.org/uploads/medium/6c8d43ffc1013f647affa17d8f0929d5.jpg" alt="La foto mostra una casa costruita con il codice" />

<translator>Francesco Florian e Luca Bonissi</translator>
</html>
