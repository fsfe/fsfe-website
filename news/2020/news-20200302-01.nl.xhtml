<?xml version="1.0" encoding="UTF-8"?>
    <html newsdate="2020-03-02">

    <head>
        <title>Angst, onzekerheid en twijfel: de barrières naar Routervrijheid in Duitsland</title>
      </head>

      <body>

    <h1>Angst, onzekerheid en twijfel: de barrières naar Routervrijheid in Duitsland</h1>

    <p newsteaser="yes">Beschouw dit hypothetische scenario: u bent verhuisd. Behalve alle stress rond het inpakken, transporteren en uitpaken van al uw spullen in uw nieuwe huis moest u ook worden aangesloten op alle nutsvoorzieningen. Het electriciteitsbedrijf deed moeilijker dan u had gedacht: zij zeiden dat u een andere televisie, een ander broodrooster en een andere koelkast moest kopen en de meeste lampen moest vervangen.</p>

    <p>Ze zeiden dat ze de levering van uw elektriciteit niet kunnen garanderen als u niet een hele nieuwe reeks apparaten van het zou kopen. U begrijpt het niet: uw apparatuur werkte prima in uw oude woning.</p>

    <p>Het waterbedrijf was niet veel beter. Ze vertelden u dat uw oude wasmachine "niet ondersteund" wordt en u zelfs een andere tandenborstel moet gebruiken vanwege het risico op vervuiling van het waterleidingnetwerk van de hele stad vanwege een of andere niet uitgelegde reden. We denken dat u dit scenario moeilijk wil geloven. Dan vinden we niet erg: het is te stom om waar te zijn.</p>

    <p>Maar kijk nu eens naar deze heel <strong>realistische</strong> situatie:</p>

    <h2>Max en Lucas zijn verhuisd</h2>

    <p>Ze zijn niet samen verhuisd maar wel min of meer gelijktijdig. Wij (mijn collega Lucas en ik, Max) zijn verhuisd naar nieuwe flats in onze respectievelijke steden in Duitsland en besloten dat we met onze eigen routers verbindingen naar het internet wilden leggen. Dit is sinds augustus 2016 toegestaan dankzij <a
    href="/news/2016/news-20160725-01.html">een nieuwe wet waar FSFE sinds 2013 voor heeft gestreden</a>. Volgens deze wet kunnen internetdienstverleners (ISP's) hun eigen technische apparatuur aanbieden maar mogen ze u niet dwingen deze te gebruiken. Om vrije keuze voor modems en routers mogelijk te maken moeten ISP's de noodzakelijke informatie over installatie en gebruik van communicatie-apparatuur en diensten leveren zonder dat de klant ernaar hoeft te vragen en ervoor hoeft te betalen.</p>

    <p>Maar we realiseerden ons snel dat onze ISP's, Unitymedia en Vodafone, niet van plan waren dit proces door te maken. Dit is een verhaal van zachte en harde barrieres en hoe deze individueel en als gemeenschap de nemen. Het is belangrijk om de hordes die ISP's op onze weg plaatsen niet te negeren. <a
    href="/activities/routers/">Routervrijheid</a> biedt teveel voordelen, inclusief onafhankelijkheid, privacy en controle over technologie, om te negeren.</p>

    <figure>
      <img
          src="/picturebase/campaigns/routers/benefits.nl.png"
          alt="Vier voordelen van Routervrijheid"/>
      <figcaption>
        Enkele van de verschillende voordelen van Routervrijheid      </figcaption>
    </figure>

    <h2>Zachte barrières</h2>

    <p>In November 2019 werd Lucas dankzij zijn ISP Vodafone voor een zogenoemde zachte barriere geplaatst. Toen hij naar een nieuwe flat verhuisde vroeg hij om een DSL-verbinding. Nadat hij een hele maand op een verbinding had gewacht probeerde de klantenservice van zijn ISP Lucas ervan te overtuigen om niet zijn eigen router te gebruiken waarbij verschillende keren werd gesteld dat een private router duurder is, moeilijker te installeren, niet veilig is en het publieke netwerk zou kunnen beschadigen. Nog zorgwekkender was dat zij Lucas bedreigden door te zeggen dat in het geval dat hij er op zou staan op een prive-router te gebruiken zij niet in staat zouden zijn om technische ondersteuning te bieden. Toch leverden zij zonder uitstel de noodzakelijke login-informatie.</p>

    <p>Dit gedrag wordt een "zachte barrière" genoemd omdat, hoewel Vodafone Lucas niet met contractuele middelen had verboden om zijn prive-router te gebruiken of hem cruciale informatie over de routerconfiguratie (login-data) had onthouden Vodafone's klantenservice Lucas subtiel probeerde te overtuigen om niet zijn eigen router te gebruiken waarbij de gebruikelijke economische en commerciele argumenten werden gebruikt die ISP's gewoonlijk op hun klanten loslaten. In de meeste gevallen is dat voldoende om mensen bang te maken om gebruik te maken van Routervrijheid.</p>

    <h2>Harde barrières</h2>

    <p>In december van datzelfde jaar verhuisde ik naar een andere stad en koos een zakelijke internetverbinding via kabel zoals aangeboden door Unitymedia (intussen grotendeels opgegaan in Vodafone). Na verschillende telefoontjes kwam eindelijk een technicus op bezoek in mijn nieuwe huis en installeerde met succes hot standaardmodem van de ISP. Natuurlijk merkte ik meteen op dat ik mijn eigen router wilde gebruiken. De technicus vertelde me dat dit niet was toegestaan.</p>

    <p>In een telefoontje met de klantenservice verdedigde ik enkele al eerder genoemde zachte barrières en leerde ik dat een van de diensten die ik had besteld, een statisch IPv4-addres, <a
    href="https://kabel.vodafone.de/hilfe_und_service/faq/article/question/was-muss-ich-zur-endgeraetefreiheit-wissen">niet beschikbaar is bij het gebruik van een eigen router</a>, blijkbaar omdat <a
    href="https://www.vodafone.de/business/hilfe-support/unitymedia-faq/hardware.html#ich-habe-feste-ip-adressen-moechte-aber-trotzdem-einen-fremd-router-nutzen-habe-ich-ein-sonderkuendigungsrecht">het adres alleen geassocieerd kan worden met hun apparatuur</a> – zelfs als mijn eigen router exact hetzelfde model zou zijn geweest.</p>

    <p>Hoewel ik nu in staat ben om mijn eigen router te gebruiken (na een lange reeks telefoontjes en veel wachten) kan ik nog steeds geen essentiele dienst gebruiken die ik wel had besteld. Dit is een "harde barriere" omdat klanten die gebruik willen maken van de vrijheid om hun eigen apparatuur te gebruiken slechter worden behandeld. Ik kan tenminste nog plezier hebben van de vrijheid om gebruik te maken van mijn eigen apparatuur die ik kan controleren maar ik zal bij het nationale Federale Netwerkagentschap en een consumentenbeschermingsorganisatie verslag uitbrengen dit wangedrag van mijn ISP</p>

    <figure>
      <img
          src="/picturebase/campaigns/routers/techy-manikin-cut.jpg"
          alt="Een manikin werkt aan een router"/>
      <figcaption>
        Afbeelding door Konrad Twardowski onder een CC-BY-SA-2.0 licentie.
      </figcaption>
    </figure>

    <h2>Hoe om te gaan met barrières?</h2>

    <p>Iedereen zou in staat moeten zijn om een eigen modem of router te gebruiken. We noemen dit Routervrijheid en internetdienstverleners (ISP's) mogen dit niet beperken. In Europa en specifiek in Duitsland wordt deze vrijheid door verschillende richtlijnen en wetten verzekerd. Het is ironisch dat wij, de twee coordinatoren van FSFE's Routervrijheidscampagne, persoonlijk ervaarden dat Duitse ISP's mensen nog steeds tegen wil en dank toestaan om hun eigen aparaten te gebruiken.</p>

    <p>Als u in Europa bent en uw ISP probeert u ervan te overtuigen om hun router te gebruiken dan volgt hier een kleine gids over hoe u verder kunt gaan:</p>

    <ol>
      <li>Als zij u vertellen dat u uw eigen router niet mag gebruiken, breng dan verslag uit aan het <a
      href="https://ec.europa.eu/digital-single-market/en/national-regulatory-authorities-member-states">nationale toezichthouder</a> of de <a
      href="https://eba.europa.eu/consumer-corner/national-competent-authorities-for-consumer-protection">consumentenbeschermingsautoriteit in uw regio</a>. Er zijn mogelijk ook staats-afhankelijke organisaties en platforms om uitdagingen te rapporteren, bijvoorbeeld
      <a
      href="https://www.marktwaechter.de/mitmachen/beschwerdeformular">Marktwächter</a>
      in Duitsland. Deel alstublieft uw orvaring in <a
      href="https://community.fsfe.org/c/activities/router-freedom">FSFE's
      forum</a> om ons en anderen te helpen.</li>
      <li>Als u uw router kunt gebruiken maar de ISP weigert de login-data voor het publieke netwerk te leveren dan is dat ook een zaak voor de nationale toezichthouder of de consumentenrechtautoriteit. Volg alstublieft dezelfde procedure als hierboven uitgelegd.</li>
      <li>Als u uw eigen router mag gebruiken maar de ISP weigert technische ondersteuning te leveren dan moet u weten dat iedere ISP contractueel verplicht is om technische ondersteuning met betrekking tot toegang tot het internet te leveren. Hoewel zij kunnen weigeren om uw prive-router te ondersteunen zijn alle andere uitdagingen rondom de verbinding aan hen en in onze ervaring kunnen de meeste uitgagingen met routers worden opgelost met een kleine zoekopdracht op internet.</li>
    </ol>

    <h2>Hoeveel mensen worden geraakt door barrières met betrekking tot Routervrijheid?</h2>

    <p>Duitsland was een van de eerste Europese landen die een wet op de Routervrijheid implementeerden, in reactie op <a
    href="/activities/routers/timeline.html">inspanningen van FSFE's campagne voor Routervrijheid</a>. Het aantal mensen dat hun eigen routers gebruikt groeit langzaam maar gestaag. Volgens <a
    href="https://www.golem.de/news/drei-jahre-routerfreiheit-vodafone-kritisiert-nutzer-mit-eigenem-router-1908-142996.html">de laatste verslagen</a> gebruikt 3.5% van de kabelinternetklanten van Vodafone, de op een na grootste ISP in Duitsland, een eigen router. Voor Unitymedia, een grote kabel-ISP die gekocht is door Vodafone, is het percentage 2%. </p>

    <figure>
      <img
          src="/picturebase/campaigns/routers/stats-vodafone.png"
          alt="Statistieken over Routervrijheid betreffende Vodafone in Duitsland"/>
      <figcaption>
        Routervrijheid en Vodafone Duitsland
      </figcaption>
    </figure>

    <p>Het aantal klachten over overtredingen van art. 3(1) van de netneutraliteitsregelgeving, die ook Routervrijheid beschermt, neemt snel toe. De Duitse nationale toezichthouder, de autoriteit die verantwoordelijk is voor het in de gaten houden van netneutraliteitsregels in het land, heeft dit als een "steeds belangrijkere uitdaging" benoemd in haar <a
    href="https://www.bundesnetzagentur.de/SharedDocs/Downloads/EN/Areas/Telecommunications/Companies/MarketRegulation/NetNeutrality/NetNeutralityInGermanyAnnualReport2018_2019.pdf">verslag over de periode 2018-2019</a> (p. 11), hoewel zij haar opties om te intervenieren in zulke zaken beperkt acht.</p>

    <p>Wij zien in deze groeiende trend een motivatie om door te strijden voor Routervrijheid. <a href="https://my.fsfe.org/donate">Uw steun</a> maakt het verschil voor het verspreiden van bewustzijn over dit eenvoudige maar machtige idee: bevrijd uw router!</p>

    <h2>Pak uw rechten terug!</h2>

    <p><a href="/activities/routers/">Routervrijheid</a> gaat ons allemaal aan. Bekijk <a
    href="https://wiki.fsfe.org/Activities/CompulsoryRouters">onze wiki-pagina</a> waar u alle noodzakelijke informatie kunt vinden om actief te worden tegen het niet toestaan van Routervrijheid en bewustzijn te vergroten in uw gemeenschap en bij uw politieke vertegenwoordigers. Deel uw ervaring in <a
    href="https://community.fsfe.org/c/activities/router-freedom">FSFE's
    forum</a> zodat we samen voor Routervrijheid kunnen opkomen!</p>

    <p>Politieke en publieke langetermijnacties voor Routervrijheid vereisen hulpbronnen. Overweeg alstublieft <a
    href="https://my.fsfe.org/support">als supporter mee te doen met de FSFE</a>
    en help ons door te gaan met deze en andere activiteiten.</p>

    </body>

    <discussion href="https://community.fsfe.org/t/fear-uncertainty-and-doubt-the-barriers-to-router-freedom-in-germany/411" />

    <tags>
      <tag>front-page</tag>
      <tag content="Routervrijheid">routers</tag>
      <tag content="competitie">competition</tag>
      <tag content="beleid">policy</tag>
    </tags>
    <author id="mehl" />
    <author id="lasota" />
<translator>André Ockers</translator>
    </html>


