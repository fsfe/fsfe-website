<?xml version="1.0" encoding="UTF-8" ?>

<html newsdate="2011-02-02">
  <head>
	  <title>Libertà di leggere, libertà di scrivere: Celebrando il Document Freedom Day 2011</title>
  </head>
  <body>

    <h1>Libertà di leggere, libertà di scrivere: Celebrando il Document Freedom Day 2011</h1>

<p newsteaser="yes">
La Free Software Foundation Europe (FSFE) invita persone singole,
gruppi e istituzioni a celebrare il Document Freedom Day (DFD) il 30
marzo. Il DFD è una giornata mondiale per celebrare gli Standard
Aperti e i formati di documento aperti e la loro importanza. Gli
Standard Aperti garantiscono la libertà di accedere ai propri dati, e
la libertà di sviluppare Software Libero capace di scrivere e leggere
dati in formati specifici.
</p>

<p>
Puoi partecipare organizzando attività nella tua città. Distribuire
volantini, organizzare presentazioni, aggiungere un banner sul tuo
blog, donare soldi: ci sono molti modi per contribuire a diffondere
consapevolezza riguardo gli Standard Aperti.
</p>

<p>
Vorremmo che almeno 25 città partecipassero al Document Freedom Day
2011. Aiutaci a rendere questo evento un successo globale!
</p>

<p>
Per ulteriori informazioni sull'evento, dai un'occhiata a
<a href="http://documentfreedom.org">documentfreedom.org</a>.
</p>

<p>
Scopri come <a href="http://documentfreedom.org/2011/getinvolved.it.html">
partecipare</a>.
</p>

<h2>Perché il Document Freedom Day?</h2>

<p>
Una parte sempre maggiore della nostra comunicazione si muove nel
mondo digitale. Nella società digitale, gli Standard Aperti e i
formati di documento aperti ci offrono la libertà di leggere e
scrivere. Essi sono essenziali per garantire la nostra capacità di
scambio di informazioni, per rimanere indipendenti dai produttori di
software, e mantenere i nostri dati accessibili a lungo termine. Gli
Standard Aperti ci assicurano che saremo in grado di comunicare e
lavorare con Software Libero.
</p>

<h2>Cosa sono gli Standard Aperti?</h2>

<p>
Gli Standard Aperti sono un linguaggio comune che tutti i computer
possono parlare. Essi ci permettono di lavorare e comunicare
utilizzando il Software Libero. Permettono agli sviluppatori di
scrivere applicazioni di Software Libero che siano compatibili con
altre soluzioni, e consentono agli utenti di migrare a soluzioni di
Software Libero senza perdere l'accesso ai propri dati.
</p>

<h2>Qual è lo scopo di questa campagna?</h2>

<p>
La campagna porta un messaggio relativo agli Standard Aperti e ai
formati di documento ad un pubblico non tecnico. Gli Standard Aperti
sono una condizione fondamentale per la libertà e la scelta di
software. Il Document Freedom Day aumenta la sensibilità per gli
Standard Aperti e permette a tutti di contribuire ad una società
dell'informazione migliore. Partecipare al Document Freedom Day è
facile e divertente, sia come gruppo che individualmente.
</p>

<p>
Il Document Freedom Day è coordinato dalla 
<a href="http://fsfe.org">Free Software Foundation Europe</a>.
</p>

<h2>Contatti</h2>

<p>
Fernanda Weiden<br/>
DFD Coordinatrice della campagna<br/>
Vice President, Free Software Foundation Europe<br/>
Email: weiden - at - fsfeurope - dot - org<br/>
Tel. +41 76 402 1866
</p>

<p>
Loimar Vianna<br/>
DFD PR Coordinatrice della campagna<br/>
Email: vianna - at - fsfeurope - dot - org<br/>
Tel. +353 86 234 1911
</p>

<p>
Karsten Gerloff<br/>
Presidente, Free Software Foundation Europe<br/>
Email: gerloff - at - fsfeurope - dot – org<br/>
Tel. +49 176 9690 4298
</p>

     
  </body>
  <tags>
    <tag>front-page</tag>
    <tag>DFD</tag>
    <tag>pr</tag>
  </tags>
</html>
<!--
Local Variables: ***
mode: xml ***
End: ***
-->
