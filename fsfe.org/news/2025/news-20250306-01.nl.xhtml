<?xml version="1.0" encoding="utf-8"?>
<html newsdate="2025-03-06">
		<version>1</version>

		<head>
		    <title>VDM &amp; Vrije Software: wat Vrije Software-organisaties moeten weten</title>
		</head>

		<body>

	<h1>VDM &amp; Vrije Software: wat Vrije Software-organisaties moeten weten</h1>

	<p>
		Op 24 maart organiseert de FSFE een online V&amp;A-sessie over de 
		Verordening Digitale Markten en het belang ervan voor 
		vertegenwoordigers van Vrije Software-organisaties. De VDM werd 
		ontworpen om de macht van de “poortwachters” te beperken en eerlijkere 
		digitale markten te stimuleren. Maar wat betekent de handhaving ervan 
		voor Vrije Software? Doe mee aan deze strategische discussie.
	</p>

	<figure>
	<img src="https://pics.fsfe.org/uploads/medium/bc/ab/229174beabd5b9a16eb9a0ef81c6.jpg" alt="Afbeelding met informatie over titel van het evenement en details over tijd en datum"/>
	</figure>

<h2>De impact van de VDM op Vrije Software begrijpen</h2>

	<p>
	De <a href="/activities/dma/dma">Verordening Digitale Markten (VDM)</a> 
	is de regelgeving van de Europese Unie ter bevordering van eerlijke 
	concurrentie op de digitale markten. De wet is van toepassing op grote 
	technologiebedrijven die “poortwachtercontrole” uitoefenen in de EU. De 
	VDM legt aan dergelijke bedrijven verschillende verplichtingen op, 
	zoals het toestaan van het recht om software op apparaten te 
	installeren en te de-installeren, het verbod op niet-verwijderbare 
	voorgeïnstalleerde software, het toestaan van app-winkels van derden en 
	de toegangsrechten via interoperabiliteit met software- en 
	hardwarefuncties.
	</p>
	<p>
	Dit evenement is speciaal ontworpen voor leden en vertegenwoordigers 
	van Vrije Software-organisaties om de mogelijkheden te bespreken die de 
	VDM creëert voor Vrije Software, zoals het mogelijk maken van 
	alternatieve app-winkels, side-loading van toepassingen en verbeterd 
	interoperabiliteitsbeleid.
	</p>
	<p>Het evenement zal ook dienen als een platform voor het bespreken van de 
	juridische inspanningen van de FSFE, in het bijzonder met betrekking 
	tot haar <a href="/activities/apple-litigation/">proces tegen Apple bij 
	het Hof van Justitie van de Europese Unie</a>. Deelnemers krijgen de 
	kans om rechtstreeks in contact te komen met FSFE-experts, vragen te 
	stellen en te onderzoeken hoe hun organisaties de implementatie van de 
	VDM kunnen ondersteunen en er voordeel uit kunnen halen. voordeel 
	kunnen halen uit de implementatie van de VDM.</p>


	<p><strong>Sprekers:</strong></p>
	<ul>
	<li>Lucas Lasota, FSFE’s juridische programmamanager</li>
<li>Jithendra Palepu, onafhankelijke onderzoeker. Vrijwilliger in FSFE’s juridische gebied.</li>
	</ul>

	<p><strong>Details:</strong></p>
	<ul>
	<li>Wanneer: 24 maart 2025, 17:30 uur (CET)</li>
<li>Waar: FSFE online</li>
	</ul>

	<p>Registratie is verplicht om dit online evenement bij te wonen. <a href="https://share.fsfe.org/apps/forms/s/riaMwgdMcgTnpHTTX3g92bkk">Vul 
	alstublieft dit formulier in om u te registreren</a>.</p>

	<module id="banner-become-supporter"/>

	<h3>Apparaatneutraliteit</h3>
	<p>
	Hoewel digitale apparaten tegenwoordig alomtegenwoordig zijn, neemt het 
	aantal apparaten waarop gebruikers geen Vrije Software kunnen draaien 
	exponentieel toe. Het gevolg is een toenemend verlies van controle over 
	de technologie van gebruikers. Apparaatneutraliteit heeft als doel om 
	eindgebruikers in staat te stellen om de poortwachters te omzeilen, 
	zodat ze Vrije Software zonder discriminatie kunnen gebruiken.
	</p>
	<p>
	In 2022 werden verschillende onderdelen die deel uitmaken van het 
	concept Apparaatneutraliteit, opgenomen in de <a href="/activities/dma/dma">Verordening Digitale Markten (VDM)</a>, het 
	grootste initiatief van de Europese Unie voor de regulering van 
	poortwachters op digitale markten. Hoewel de wet de principes voor het 
	realiseren van apparaatneutraliteit bevat, hebben de regels alleen 
	betrekking op zeer grote platforms. De VDM legt verplichtingen vast 
	voor poortwachters: de “do's” en “don'ts” waaraan ze zich moeten houden 
	en schrijft boetes en straffen voor bij overtredingen. De VDM omvat 
	verschillende regels met betrekking tot apparaatneutraliteit, waaronder 
	het waarborgen van het recht om voorgeïnstalleerde software te 
	verwijderen en verschillende maatregelen ter voorkoming van 
	vergrendeling (“lock-in”) te voorkomen, evenals het bevorderen van 
	interoperabiliteit en eindgebruikerscontrole over persoonlijke 
	gegevens.
	</p>

	</body>

		<tags>
		<tag key="news">Nieuws</tag>
		<tag key="front-page"/>
		<tag key="dma">Verordening Digitale Markten</tag>
		<tag key="legal">Juridisch</tag>
		<tag key="deviceneutrality">Apparaatneutraliteit</tag>
		<tag key="highlights">Hoogtepunten</tag>
		</tags>

		<discussion href="https://mastodon.social/@fsfe/114114752636673497"/>

		<image url="https://pics.fsfe.org/uploads/medium/a1/05/58622b1832738c71e85a538cb518.jpeg" alt="Illustratie van een gouden kooi, waaruit geïllustreerde vogels losbreken. Op de achtergrond een EU-vlag."/>
		  <translator>André Ockers</translator>
		</html>
