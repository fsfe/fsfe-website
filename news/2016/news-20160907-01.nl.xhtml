<?xml version="1.0" encoding="UTF-8"?>
<html newsdate="2016-09-07">

  <head>
    <title>Julia Reda, MEP: "Propriëtaire software bedreigt democratie"
</title>
  </head>
<body>

    <h1>Julia Reda, MEP: "Propriëtaire software bedreigt democratie"
</h1>

      <center>
        <video controls="controls" width="640" height="360" crossorigin="crossorigin">
          <source src="https://download.fsfe.org/videos/summit2016/520_keynote_3_software_as_a_public_service.mp4" type='video/mp4' />
        </video>
      </center>

    <p newsteaser="yes">Julia Reda beëindigde QtCon, een conferentie voor de 
Vrije Softwaregemeenschap, met een afsluitende toespraak over onder andere Vrije 
Software in de Europese publieke sector.
</p>

 <p>Mevrouw Reda is lid van het Europees Parlement voor de Piratenpartij. 
Zij legde uit hoe propriëtaire software, software die verbied dat gebruikers haar 
bestuderen en veranderen, vaak toezichthouders in het duister hebben gelaten, waardoor 
zij een risico en vaak een bedreiging vormden voor het welbevinden en de gezondheid 
van de burgers.</p>

<p>Ze zei dat een voorbeeld hiervan het recente Dieselgate-schandaal is. 
Autofabrikanten installeerden software die sjoemelden met instrumenten 
die uitlaatgassen in testomgevingen maten terwijl zij illegale hoeveelheden 
toxisch afval in de atmosfeer stoten op het moment dat zij weer op de weg waren.</p>

<p>Mevrouw Reda legde ook uit hoe medische apparaten met propriëtaire software 
een gezondheidsrisico vormen voor patiënten. Ze gaf het voorbeeld van een vrouw 
met een pacemaker die het begaf door een fout in het apparaat terwijl ze op de 
trap liep. Artsen en technici konden het probleem niet diagnosticeren en 
corrigeren omdat zij geen toegang hadden tot de code.</p>

<p>Wat ook zorgen baart is de bedreiging die software met beperkende licenties 
vormt voor de democratie zelf. De trend om traditionele stembiljetten te 
vervangen door stemmachines is in het bijzonder zorgwekkend omdat, aangezien deze machines 
niet worden gezien als een bedreiging voor de nationale veiligheid, de software 
ervan niet ge-audit wordt en er in de meeste gevallen feitelijk geen audits 
plaats kunnen vinden.</p>

<p>En stemmachines worden gebouwd en geprogrammeerd door private bedrijven, 
hoewel ze worden gebruikt door openbare lichamen en worden betaald met publiek 
geld, belastinggeld van burgers. Desondanks zijn er geen universele EU-regels die bedrijven, of zelfs publieke 
organisaties, dwingen om de broncode beschikbaar te maken voor de burgers die 
ervoor hebben betaald, zei mevrouw Reda.</p>

<p>Verder merkte ze op dat, ondanks dat overheden intensief gebruik maken van 
Vrije Softwaretechnologieën (webservers, CMS'en, e-mailservers etc.), de publieke 
sector erg weinig verantwoording neemt bij het teruggeven aan de gemeenschap 
via patches of zelfs foutrapporten.</p>

<p>Mevrouw Reda zei dat de oplossing van deze zeer ellendige stand van zaken 
meerdere vertakkingen heeft. Ze prijsde de Free Software Foundation Europe
voor haar werk om ervoor op te komen dat alle software die wordt geproduceerd 
in opdracht van publieke lichamen en betaald wordt met publiek geld voor iedereen beschikbaar 
wordt gemaakt onder vrije/libre licenties. Ze merkte ook op dat het essentieel is 
om regeringen de voordelen van Vrije Software te laten zien teneinde ze aan de kant 
van Vrije Software te krijgen.</p>

<p>Ze zei dat alleen op deze manier het mogelijk zou zijn om wetgevers op 
samenhangende wijze te laten regelen in het voordeel van vrije/libre 
technologieën.</p>


</body>

<tags>
    <tag>front-page</tag>
    <tag content="FSFE summit">FSFEsummmit</tag>
    <tag content="QtCon16">QtCon16</tag>
</tags>
<translator>André Ockers</translator>
</html>
