<?xml version="1.0" encoding="UTF-8"?>
<html newsdate="2014-12-03">
	<head>
		<title>Osigurajte se smart karticom i podržite rad FSFE u 2015.</title>
	</head>
	<body class="press release">
        <h1>Osigurajte se smart karticom i podržite rad FSFE u 2015.</h1>

<p newsteaser="yes">Fondacija za slobodni softver Evrope je panevropska neprofitna organizacija osnovana 2001. godine sa ciljem da omogući korisnicima kontrolu nad tehnologijom. Kako bi organizacija mogla da pojača svoju saradnju sa Evropskom komisijom i kako bi što više ljudi čulo za slobodni softver, FSFE je potrebno još 190 hiljada evra za rad u 2015. godini. Sledeće godine, FSFE će se truditi više nego ikad da uplete slobodu softvera u tkanje našeg društva.</p>

<p>Nova Evropska komisija trenutno određuje svoje kreiranje politike u narednih pet godina. FSFE često komunicira sa službenicima Komisije koji smatraju da slobodni softver ima otvorena vrata u Briselu. U 2015, FSFE želi da iskoristi ovaj zamah da izdejstvuje promene po pitanju nabavke softvera, standardizacije i kontrole nad uređajima, kao i da ostvari realan napredak za slobodni softver i otvorene standarde.</p>

<p>Istovremeno, FSFE će u 2015. dopreti do više ljudi i ići na mesta gde ljudi još uvek ne znaju za slobodni softver. Takođe će proširiti svoju mrežu lokalnih grupa širom Evrope. Organizacija trenutno prevodi svoj sve popularniji <a href="/contribute/spreadtheword.html#promo-material">reklamni materijal</a>
na mnoge evropske jezike. Lokalni volonteri mogu da šire glas o slobodnom softveru naručivanjem besplatnih reklamnih paketa i dostavljanjem materijala bibliotekama, bioskopima, prodavnicama i drugim mestima, na taj način šireći sve dalje poruku o slobodnom softveru.</p>

<p>Najbolji način da podržite rad FSFE-a jeste da <a href="/join/join.html">to
<strong>postanete Saradnik (trajni član FSFE)</strong></a>. Sav udeo od Saradnje direktno doprinosi naporima FSFE-a za slobodno društvo. Saradnici dobijaju najsavremeniju <a href="/fellowship/card.html">
Saradničku smart karticu</a>koja se zajedno sa besplatnim softverom za šifrovanje GnuPG i čitačem kartica može koristiti da potpisuje i šifruje imejlove, da osigurava SSH ključeve, da omogući bezbedno logovanje na računar sa potencijalno nepouzdanog uređaja, ili da skladišti korisnikove ključeve za šifrovanje hard diska. Pošto je ključ za šifrovanje sačuvan na samoj kartici, gotovo ga je nemoguće ukrasti.</p>

<p>Takođe postoji mogućnost <a href="/donate/onetime-donation.html">
jednokratne donacije FSFE</a>.</p>

<p>Kako bi nastavila sa radom i u 2015, FSFE je potrebno ukupno 420 hiljada evra. Ova organizacija je već prikupila 230 hiljada evra zahvaljujući postojećim trajnim članovima, redovnim donacijama i prodaji reklamne robe. FSFE je potrebno još 190 hiljada evra da osigura svoj rad u 2015.</p>

<ul class="hide">
  <li><a href="http://blogs.fsfe.org/gerloff/2014/12/01/preview-what-fsfe-did-in-2014/">Tekst na blogu Karstena Gerlofa o radu FSFE u proteklih godinu dana</a></li>
</ul>

</body>

<sidebar promo="about-fsfe">
<div id="related-content">
<h3>Takođe pročitajte</h3>
<ul>
  <li><a href="http://blogs.fsfe.org/gerloff/2014/12/01/preview-what-fsfe-did-in-2014/">Tekst na blogu Karstena Gerlofa o radu FSFE u proteklih godinu dana</a></li>
</ul>
<h3>Sredstva FSFE</h3>
<ul>
  <li><a href="/donate/thankgnus.html">Naši donatori</a></li>
  <li><a href="/about/funds/funds.html">Protok novca</a></li>
  <li><a href="/donate/hardware.html">Donacije opreme</a></li>
  <li><a href="/about/graphics/sponsoring/sponsoring.html">Grafika sponzora</a></li>
</ul>
</div>
</sidebar>


	<tags>
    <tag>front-page</tag>
    <tag>Prikupljanje sredstava</tag>
	</tags>
 <translator>Marija Šaban</translator>
</html>
