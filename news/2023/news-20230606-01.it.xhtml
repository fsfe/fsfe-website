<?xml version="1.0" encoding="UTF-8"?>
<html newsdate="2023-06-06">
  <version>1</version>

  <head>
    <title>Germania: dPhoenix sulla strada del fallimento?</title>
  </head>

  <body>
<h1>Germania: dPhoenix sulla strada del fallimento?</h1>

<p>
Una suite Software Libero d'ufficio e collaborazione è uno dei progetti 
attraverso cui il governo tedesco intende adempiere agli obiettivi 
dell'accordo di coalizione. Ma uno sguardo più da vicino solleva delle 
domande: dov'è il codice sorgente? Chi sono i responsabili? Dove va il 
denaro pubblico investito? Abbiamo chiesto al ministro competente.
</p>

<p>
Nel 2020, il fornitore di servizi informatici della Germania del nord 
Dataport ha avviato i primi progetti pilota della propria dPhoenixSuite 
come alternativa alla suite d'ufficio e collaborazione proprietaria di 
Microsoft. La dPhoenixSuite integra componenti Software Libero come 
Nextcloud, Matrix, Jitsi, Collabora e UCS. La suite è già stata offerta 
su piccola scala come servizio cloud alle amministrazioni tedesche, come 
reazione alla richiesta del Consiglio tedesco di pianificazione 
informatica di un ambiente di lavoro con il pieno controllo per le 
amministrazioni, con soluzioni di Software Libero come priorità. Ma 
Dataport sembra venire meno a questa aspettativa.
</p>

<p>
L'ultimo numero 07/23 del Linux Magazin riporta un'<a 
href="https://www.linux-magazin.de/ausgaben/2023/07/dataport-phoenix/">analisi 
critica e dettagliata</a> di Markus Feilner, che copre sia la storia che 
i problemi della “Progetto Phoenix” di Dataport e il suo rapporto con il 
“Lavoro in pieno controllo” (“Souveräner Arbeit”), una implementazione 
di riferimento da tempo promessa sotto la responsabilità del Ministero 
federale tedesco dell’Interno e della Comunità (BMI), coordinata dal 
Centro per il pieno controllo digitale della pubblica amministrazione 
(ZenDIS). Alcuni dei problemi principali che Feilner rileva sono la 
mancanza del codice sorgente di dPhoenixSuite, una carenza di 
comprensione del Software Libero e di collaborazione con la comunità del 
Software Libero, una tendenza all'openwashing sostenendo che il codice 
sia “basato su open source”, responsabilità non chiare, e un rapporto 
non trasparente con il progetto “Lavoro in pieno controllo” della BMI.
</p>
<p>
Siamo stati promotori del concetto <a 
href="https://publiccode.eu">“Denaro pubblico? Codice pubblico!”</a> fin dal 
2017, e accogliamo e incoraggiamo qualsiasi passo verso il Software 
Libero nelle pubbliche amministrazioni. Tuttavia i recenti sviluppi 
delle notizie a riguardo di Dataport e del "Lavoro in pieno controllo" 
fanno essere diffidenti, specialmente su ogni tentativo di openwashing 
(dichiarazione di codice aperto quando questo non rispetta tutti i 
criteri necessari).
</p>
<p>
Abbiamo quindi inviato oggi una lista di domande alla BMI, dalle quali 
risposte ci si aspetta che la situazione di dPhoenixSuite e del "Lavoro 
in pieno controllo" diventi trasparente.
</p>

<h2>Domande al Ministero federale dell'interno e della Comunità (BMI):</h2>

<ol type="A">
<li><p>Dataport pubblicizza la propria dPhoenixSuite come “soluzione open 
source”. Ad oggi, tuttavia, solo il codice sorgente delle componenti di 
Software Libero (conosciuto anche come Open Source) che stanno alla base 
di dPhoenixSuite sono disponibili con una licenza di Software Libero. 
Non è stato possibile ottenere da parte di Dataport il codice di tutta 
la suite integrata nonostante questo sia stato richiesto.</p> <ol 
type="1"> <li>Quando il codice sorgente completo di "Lavoro in pieno 
controllo" verrà pubblicato su OpenCoDE?</li> <li>Il codice verrà 
rilasciato con una licenza di Software Libero, e nel caso quale?</li> 
<li>Il "Lavoro in pieno controllo" è basato sullo stesso codice di 
dPhoenixSuite?</li> <li>Quale parte del codice di "Lavoro in pieno 
controllo" proviene da dPhoenixSuite? In che parti differiscono e 
perché?</li> <li>Sarà possibile per chiunque compilare "Lavoro in pieno 
controllo" dal codice sorgente ed eseguirlo nella propria infrastruttura 
non appena verrà pubblicato su OpenCoDE? Sarà disponibile una 
documentazione dettagliata del codice?</li> <li>È stato pianificato di 
sviluppare ulteriormente "Lavoro in pieno controllo" con la 
collaborazione della comunità dei progetti di Software Libero utilizzati 
dopo che il codice verrà pubblicato?</li> <li>Ulteriori sviluppi 
utilizzando OpenCoDE verranno svolti in modo aperto secondo i principi 
provati e testati di “codificare in trasparenza” e “rilasciare subito, 
rilasciare spesso”, costituiendo e coinvolgendo una comunità?</li> </ol></li>
<li><p>Secondo le informazioni e notizie pubbliche di Dataport, 
dPhoenixSuite è basato sul "Lavoro in pieno controllo", che deve essere 
pubblicato su OpenCoDE prima della fine del 2023. Secondo BMI, il 
"Lavoro in pieno controllo" è basato su dPhoenixSuite.</p> <ol type="1"> 
<li>Quale delle due dichiarazioni è corretta? Da dove provengono le due 
diverse dichiarazioni?</li> <li>Quali contratti con riferimento a 
"Lavoro in pieno controllo" esistono tra BMI o ZenDiS e Dataport?</li> 
<li>"Lavoro in pieno controllo" è un fork di dPhoenixSuite o 
un'implementazione di riferimento? Una volta che il codice sorgente 
verrà pubblicato su OpenCoDE, "Lavoro in pieno controllo" verrà 
ulteriormente sviluppato in modo indipendente da dPhoenixSuite, oppure i 
due rimarranno agganciati?</li> <li>È possibile fornire un organigramma 
del progetto "Lavoro in pieno controllo" con tutte le agenzie, gli 
uffici, gli enti pubblici e le persone responsabili che sono coinvolte? 
Se non fosse possibile: quali agenzie, uffici, enti pubblici e persone 
responsabili sono coinvolte nel progetto "Lavoro in pieno controllo" 
(con i dettagli del ruolo e della responsabilità all'interno del 
progetto per ogni soggetto)?</li> <li>Chi è il responsabile del progetto 
"Lavoro in pieno controllo" alla BMI?</li> <li>Quali sono le competenze 
di CIO nel coordinamento del progetto e del coordinamento con 
Dataport?</li> <li>Dove e da parte di chi è coordinata e controllata la 
collaborazione tra Dataport e BMI/ZenDiS sul "Lavoro in pieno controllo" 
e il progetto "Phoenix"?</li> <li>Dove e sotto quale leadership vengono 
sviluppate le componenti del "Lavoro in pieno controllo" che non sono 
state prese della comunità del Software Libero (ad esempio il codice di 
interfacciamento e gli script di integrazione)?</li> <li>Quante persone 
sviluppano il codice per il "Lavoro in pieno controllo" alla BMI o al 
ZenDiS? Questo codice viene anche reso disponibile a Dataport per la 
dPhoenixSuite?</li> <li>Ci sono dei requisiti da parte di BMI/ZenDiS per 
Dataport ai fini dello sviluppo della dPhoenixSuite? Se sì: sono 
soddisfatti?</li> <li>BMI ha avuto qualche influenza su Dataport 
affinché pubblicasse l'intera dPhoenixSuite come Software Libero?</li> 
</ol></li>
<li><p>Finanziamento</p>
<ol type="1">
<li>Quanto è stato speso dei fondi pubblici per il "Lavoro in pieno controllo" ad oggi?</li>
<li>Quali fondi sono disponibili al progetto per l'anno in corso?</li>
<li>Qual fondo annuale è necessario fino al 2025 per sviluppare 
ulteriormente il "Lavoro in pieno controllo"?</li>
<li>Dataport ha ricevuto qualche finanziamento da parte di BMI/ZenDiS 
per lo sviluppo di dPhoenixSuite o per i contributi al "Lavoro in pieno 
controllo"?</li>
</ol></li>
</ol>
<p>
Ci aspettiamo che le risposte diano al pubblico una migliore 
comprensione di cosa si sta muovendo intorno al "Lavoro in pieno 
controllo" e a dPhoenixSuite. Rimarremo sintonizzati sulla questione e 
faremo un resoconto non appena riceveremo una risposta.
</p>

<h2>Software Libero e “Denaro pubblico? Codice pubblico!”</h2>
<p>
Il Software Libero dà a tutti il diritto di utilizzare, studiare, 
condividere e migliorare le applicazioni per qualsiasi scopo. Queste 
libertà assicurano che applicazioni simili non debbano essere create 
ogni volta da zero e, grazie ai processi trasparenti, altri non debbano 
reinventare la ruota. Nei grandi progetti, le competenze e i costi 
possono essere condivisi e le applicazioni pagate dal pubblico sono a 
disposizione di tutti. Ciò promuove l'innovazione e fa risparmiare i 
soldi dei contribuenti nel medio-lungo termine. Vengono minimizzare le 
dipendenze dai fornitori e i problemi di sicurezza possono essere 
risolti più facilmente. La Free Software Foundation Europe, insieme ad 
oltre 200 organizzazioni e amministrazioni, richiede quindi “Denaro 
pubblico? Codice pubblico!”: se si tratta di denaro pubblico, dovrebbe 
essere pubblico anche il codice. Maggiori informazioni sull’iniziativa 
possono essere trovate sul <a 
href="https://publiccode.eu">sito “Denaro pubblico? Codice pubblico!”</a>.
</p>

</body>

<tags>
	 <tag key="front-page"/>
	 <tag key="de">Germania</tag>
	 <tag key="pmpc">Denaro pubblico? Codice pubblico!</tag>
	</tags>


<discussion href="https://community.fsfe.org/t/1039"/>  
<image url="https://pics.fsfe.org/uploads/medium/6c8d43ffc1013f647affa17d8f0929d5.jpg"
alt="Un edificio costruito con diversi 0 e 1"/>




</html>
<!--
Local Variables: ***
mode: xml ***
End: ***
-->
