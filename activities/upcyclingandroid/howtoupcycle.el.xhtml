<?xml version="1.0" encoding="UTF-8" ?>

<html>
<version>1</version>

<head>
  <title>Πώς να ανακυκλώσεις δημιουργικά το κινητό σου.</title>
</head>

<body class="toplevel upcycling-android">


  <div class="color-box background fullwidth top" data-color="android-blue">
    <div class="fullwidth-content">
      <div class="android-logo">
        <a href="/activities/upcyclingandroid/">
          <img id="head" src="/graphics/upcycling-android-head.png"/>
          <img id="text" src="/graphics/upcycling-android-text.png"/>
        </a>
      </div>
      <p>Πώς να ανακυκλώσεις δημιουργικά το κινητό σου.
      </p>
    </div>
 </div>


  <h2 class="painted">Γιατί να επιλέξω την ανακύκλωση; </h2>

  <p>Έχεις κινητό Αντρόιντ και ο κατασκευαστής του δεν προσφέρει πια καμία πρόσφατη ενημέρωση του κινητού ή του λειτουργικού του συστήματος; Έχεις το δίλημμα ή να αγοράσεις καινούργιο κινητό ή να συνεχίσεις να χρησιμοποιείς μια ξεπερασμένη συσκευή; Εδώ μπορείς να μάθεις <strong>πώς να εγκαταστήσεις και να χρησιμοποιήσεις ένα λειτουργικό σύστημα Ελεύθερου Λογισμικού στο κινητό σου</strong> ώστε να διατηρεί τη συσκευή σου ενημερωμένη.</p>

  <p>Εγκαθιστώντας ένα λειτουργικό σύστημα Ελεύθερου Λογισμικού σημαίνει ότι συχνά έχεις μεγαλύτερο έλεγχο σχετικά με τη διάρκεια χρήσης της συσκευής σου. Επιπλέον, συνοδεύεται από πολλά άλλα πλεονεκτήματα. <strong>Το Ελεύθερο Λογισμικό δίνει πλήρη έλεγχο της συσκευής</strong>, μπορείς επιτέλους να απεγκαταστήσεις εφαρμογές που δεν μπορούσες πριν, και να προστατέψεις περισσότερο την ιδιωτική ζωή σου - για να αναφέρουμε μόνο μερικά.</p>

  

  <figure>
    <img src="https://pics.fsfe.org/uploads/medium/2bfdce1e6c07874bf551ef0115f6dc57.png" alt="Αυτό είναι ένα στιγμιότυπο από το βίντεο της καμπάνιας UA που δείχνει όλα τα οφέλη του phone flashing σε ένα" />
    <figcaption>Μπορείς να βοηθήσεις! Προστάτεψε το περιβάλλον, εξοικονόμησε λεφτά, και χρησιμοποίησε Ελεύθερο Λογισμικό ως μέσο αυτονομίας ενάντια στα απορρίματα και την αχρήστευση.</figcaption>
  </figure>


  <p>Σημείωση: Εάν μόλις ξεκινάς να ασχολείσαι με αυτό το θέμα και είναι η πρώτη φορά που σχεδιάζεις να εγκαταστήσεις ένα νέο λειτουργικό σύστημα στη συσκευή σου, χρειάζεται προσοχή! Μην βιάζεσαι. Ορισμένα βήματα είναι αρκετά τεχνικά. Δώσε χρόνο στον εαυτό σου για να καταλάβεις τι κάνεις. Προετοιμάσου από πριν και κάνε έρευνα συγκεκριμένα για τη συσκευή σου. Και να θυμάσαι ότι δεν είσαι μόνη! Υπάρχει πληθώρα πληροφοριών και βοήθειας από διάφορες κοινότητες. Τόσο διαδικτυακά όσο και σε συναντήσεις. Αυτές μπορεί να είναι κοινότητες γύρω από συγκεκριμένα λειτουργικά συστήματα καθώς και γενικές κοινότητες γύρω από το φλασάρισμα τηλεφώνων. Σε πολλές αρέσει να βρίσκουν βοήθεια ρωτώντας άλλους στην τοπική ομάδα χρηστών Ελεύθερου Λογισμικού ή σε επισκευαστικά καφέ, γνωρίζοντας ομοϊδεάτες τους. Επίσης, διοργανώνουμε <a href="/activities/upcyclingandroid/workshops.html">εργαστήρια</a> για να βοηθήσουμε. </p>

  <h2 class="painted">Πώς λειτουργεί; </h2>

  <p>Για να αποκτήσεις ξανά πλήρη έλεγχο της συσκευής και να παρατείνεις τη διάρκεια της χρήσης της, μπορείς να εγκαταστήσετε ένα λειτουργικό σύστημα Ελεύθερου Λογισμικού. Η εγκατάσταση ενός λειτουργικού συστήματος σε μια συσκευή Αντρόιντ ονομάζεται φλασάρισμα. Διάλεξε αν προτιμάς να εγκαταστήσεις ένα <a href="#gnulinux">ολοκληρωμένο GNU/Linux σύστημα</a> ή ένα εναλλακτικό σύστημα Ελεύθερου Λογισμικού βασισμένο στο αυθεντικό λειτουργικό Αντρόιντ, που λέγεται <a href="#customrom">"προσαρμοσμένη ROM"</a></p>.
  
 <h3 id="gnulinux">GNU/Linux συστήματα</h3>

  <p>  Τα λειτουργικά συστήματα GNU/Linux προάγουν συνήθως την ελευθερία και η ανάπτυξή τους είναι εντελώς διαχωρισμένη από το οικοσύστημα Αντρόιντ που κυριαρχείται από την Google. Ακόμα καλύτερα, η ανάπτυξη του κώδικα δεν βασίζεται επίσης σε καμία άλλη εταιρεία: Τα συστήματα GNU/Linux αναπτύσσονται με διαφάνεια από μεγάλες κοινότητες σε όλο τον κόσμο, χωρίς να υπάρχει μια ενιαία οντότητα που να έχει τον έλεγχο. Αλλαγές στον κώδικα μπορούν να προταθούν από οποιονδήποτε εθελοντή σε όλο τον κόσμο, και κάθε αποδεκτή αλλαγή είναι άμεσα ορατή για οποιονδήποτε. Πολλοί προγραμματιστές καταβάλλουν προσπάθειες για να προσφέρουν συμβατότητα των αλλαγών προς τα πίσω και χρησιμοποιώντας το GNU/Linux, θα επωφεληθείς από την υποστήριξη πολλών ετών για το λειτουργικό σύστημα της συσκευής σου.  </p>
   
  <p> Η επιλογή ενός συστήματος GNU/Linux για το κινητό σου σημαίνει ότι κάποιες διαθέσιμες εφαρμογές θα είναι διαφορετικές από αυτές που έχεις συνηθίσει. Αυτό όμως μπορεί να αλλάξει στο μέλλον, καθώς όλο και περισσότερα λειτουργικά συστήματα βασισμένα στο Linux εισέρχονται στην αγορά. Επίσης, μπορείτε να χρησιμοποιήσεις λογισμικό τρίτων για να φέρεις εγγενείς εφαρμογές Αντρόιντ σε σύστημα GNU/Linux ή το αντίστροφο. Ωστόσο, όσο πιο πολλές εφαρμογές Android βάλεις στο ελεύθερο λειτουργικό σύστημα GNU/Linux, τόσοι ανυπόφοροι περιορισμοί ξεκινάνε στον κόσμο του Αντρόιντ. Ενώ παραμένοντας σε εγγενείς εφαρμογές GNU/Linux  κερδίζεις τη χρήση Ελεύθερου Λογισμικού και Ανοιχτών Προτύπων. Και με περισσότερα συστήματα GNU/Linux διαθέσιμα σε κινητά τηλέφωνα, οι αγορές και οι εξελίξεις του αναμένεται να αυξηθούν περαιτέρω.   </p>

<h4>Διάλεξε ένα από τα συστήματα GNU/Linux</h4>

  <p> Μεταξύ των πιο γνωστών ονομάτων είναι τα Postmarket OS, Plasma Mobile, Ubuntu Touch και PureOS. Και αν σου αρέσει η ποικιλομορφία και ο πειραματισμός με την τεχνολογία, έχεις πολλές ακόμη επιλογές. Το wiki του PinePhone, για παράδειγμα, απαριθμεί αυτή τη στιγμή 21 διαφορετικά λειτουργικά συστήματα Ελεύθερου Λογισμικού που είναι διαθέσιμα για εκτέλεση στο PinePhone. Όλο και περισσότερες εταιρείες προσφέρουν προεγκατεστημένα συστήματα GNU/Linux σε συγκεκριμένα κινητά, μαζί με ένα προσεκτικά διαλεγμένο περιβάλλον εφαρμογών. </p>

  <p> Επειδή ο τομέας αυτός αναπτύσσεται γρήγορα, δεν μπορούμε να προσφέρουμε υποστήριξη ή να διατηρήσουμε έναν επίσημο κατάλογο πιθανών λύσεων. Αντ' αυτού, προσφέρουμε στην κοινότητά μας μια σελίδα wiki για τη συλλογή και ανταλλαγή πληροφοριών σχετικά με τα λειτουργικά συστήματα καθώς και τα κινητά με προεγκατεστημένα λειτουργικά πέραν του Αντρόιντ. </p>
  
  <h3 id="customrom">Προσασμοσμένη ROM</h3>

  <p>Κάθε φορά που βγαίνει νέα έκδοση Αντρόιντ, πολλές εταιρείες και κοινότητες παίρνουν τον κώδικα της έκδοσης και τον επαναδημοσιεύουν σε τροποποιημένες εκδόσεις ως προσαρμοσμένες ROM. Αυτό είναι εφικτό επειδή μεγάλα τμήματα του λειτουργικού συστήματος Αντρόιντ - εξαιρουμένων των εφαρμογών τρίτων, της G-Suite και ορισμένων βασικών βιβλιοθηκών - είναι ήδη Ελεύθερο Λογισμικό. Στην πράξη, αυτές οι προσαρμοσμένες ROM συνήθως παρέχουν μια πλήρη εμπειρία Αντρόιντ, αλλά χωρίς τις εξαρτήσεις από το ιδιόκτητο λογισμικό της Google ή άλλων εταιρειών. Και χωρίς άλλες ιδιόκτητες εφαρμογές τρίτων που μπορεί να έχετε συνηθίσει να βλέπετε προεγκατεστημένες όταν αγοράζετε ένα καινούργιο κινητό. Έτσι βγαίνουν πραγματικά πιο ελαφριά κι απέριττα.</p>

  <h4>Επίλεξε μια προσαρμοσμένη ROM</h4>

  <p>Αν θέλεις να εγκαταστήσεις μια προσαρμοσμένη ROM στο κινητό σου, υπάρχουν πολλές ROM για να διαλέξεις. Ορισμένες από αυτές είναι πιο κοντά στο αρχικό Αντρόιντ, άλλες είναι πιο διαφοροποιημένες. Ορισμένες περιλαμβάνουν περισσότερα στοιχεία Ελεύθερου Λογισμικού ή προεγκατεστημένες εφαρμογές από άλλες. Κάποιες εστιάζουν στην ασφάλεια, άλλες στην ευχρηστία, άλλες στην αρθρωτότητα. Ο αριθμός των προσαρμοσμένων ROM που μπορείς να διαλέξεις μπορεί να φαίνεται ανησυχητικά μεγάλος με την πρώτη ματιά, όμως τελικά η επιλογή περιορίζεται από το μοντέλο του κινητού που έχεις και τον τύπο του συστήματος που προτιμάς, οπότε οι επιλογές λιγοστεύουν σε έναν διαχειρίσιμο αριθμό.</p>

  <p>Απλά για να αναφέρουμε μερικά εξέχοντα παραδείγματα που επίσης καλύπτουν ένα εύρος επιλογών: Το <a href="https://calyxos.org/get/">CalyxOS</a> έχει έμφαση στην ασφάλεια και έρχεται με επαληθευμένη εκκίνηση. Το <a href="https://lineageos.org/">LineageOS</a> εστιάζει στο να είναι εκτελέσιμο σε όσο το δυνατόν περισσότερες συσκευές και το <a href="https://replicant.us/">Replicant</a> δίνει έμφαση στην ελευθερία προσφέροντας 100% Ελεύθερο Λογισμικό, συμπεριλαμβανομένων των προγραμμάτων οδήγησης. Χρησιμοποίησε ένα από αυτά ή βρες ένα που ταιριάζει ακριβώς στις προτιμήσεις σου.</p>

  <h3>Αμφιλεγόμενα σημεία στο φλασάρισμα κινητών</h3>

  <p>Σε κάποια κινητά η δημιουργική ανακύκλωση είναι πιο εύκολη από άλλα. Αυτό συμβαίνει επειδή ορισμένοι κατασκευαστές σε κάνουν να δυσκολευτείς να ανακυκλώσεις το κινητό σου. Είναι συχνά προτιμότερο για αυτούς να αναγκαστείς να αγοράσεις καινούργιο κινητό αντί να ανανεώσεις το υπάρχον. Ορισμένοι κατασκευαστές μάλιστα θέλουν να σε αποτρέψουν από το να φλασάρεις το κινητό σου και για τον σκοπό αυτό χρησιμοποιούν επαχθή <a href="https://drm.info">εφαρμογή ψηφιακών περιορισμών</a>.</p>

  <p>Για να μπορέσεις να φλασάρεις το κινητό σου με ένα σύστημα Ελεύθερου Λογισμικού, συχνά χρειάζεται να ξεκλειδώσεις τον φορτωτή εκκίνησης της συσκευής σου. Ο φορτωτής εκκίνησης είναι ένα θεμελιώδες επίπεδο λογισμικού πάνω στο οποίο εγκαθιστάς το λειτουργικό σύστημα. Σε ορισμένα τηλέφωνα είναι εύκολο να ξεκλειδώσεις τον φορτωτή εκκίνησης, σε άλλα όχι. Ορισμένα λειτουργικά συστήματα μπορούν να εγκατασταθούν χωρίς να ξεκλειδώσεις τον φορτωτή εκκίνησης, άλλες όχι. Δυστυχώς δεν μπορούμε να προσφέρουμε διαδικτυακή ή απομακρυσμένη βοήθεια για αυτή τη διαδικασία. Είσαι όμως ευπρόσδεκτη να λάβεις μέρος σε ένα από τα <a href="/activities/upcyclingandroid/workshops.html">εργαστήριά μας</a>. </p>

  <p>Προσοχή θέλει το γεγονός ότι οι κατασκευαστές μπορεί να θέλουν να σε φοβήσουν για να μην φλασάρεις το κινητό σου, ισχυριζόμενοι ότι ακυρώνεις την εγγύησή σου. <a href="/activities/upcyclingandroid/is-flashing-legal.html">Με βάση την ανάλυση των νομικών εμπειρογνωμόνων του FSFE</a> αυτό δεν ισχύει, ωστόσο.</p>

  <p>Αν αυτή τη στιγμή πρέπει να αγοράσεις καινούργιο κινητό, συνιστάται να συνυπολογίσεις στα κριτήρια της αγοράς σου την ευκολία του μοντέλου για μελλοντική δημιουργική ανακύκλωση. Έτσι όχι μόνο διευκολύνεις εσένα, αλλά και υποστηρίζεις περισσότερα ανοιχτά τηλέφωνα με την επιλογή σου. Υπάρχουν επίσης αρκετά τηλέφωνα που έρχονται με προεγκατεστημένο σύστημα GNU/Linux ή προσαρμοσμένη ROM. Αυτή είναι φυσικά η ευκολότερη επιλογή, αφού σου αφαιρούν όλο το βάρος και προσφέρουν μια εύκολη εμπειρία στη χρήση. </p> 




  <h2 class="painted">Ανακάλυψε τον κόσμο του ελεύθερου λογισμικού</h2>

  <p><strong>Το Ελεύθερο Λογισμικό είναι αυτό που εκτελεί τις περισσότερες ψηφιακές υποδομές και τις συσκευές μας.</strong> Το Διαδίκτυο βασίζεται σε μεγάλο βαθμό στις καινοτομίες και την προσβασιμότητα του Ελεύθερου Λογισμικού. Και κατά την τελευταία δεκαετία απέκτησε επίσης ολοένα και μεγαλύτερη σημασία και διαθεσιμότητα στα κινητά.</p>


   <figure>
    <img src="https://pics.fsfe.org/uploads/medium/02fd306457bc64d885a52caa79db10e0.png" alt="Αυτό είναι ένα στιγμιότυπο από το βίντεο της καμπάνιας UA που δείχνει το Ελεύθερο Λογισμικό" />
  </figure>


  <p><strong>Το Ελεύθερο Λογισμικό συνοδεύεται από πολλά πλεονεκτήματα.</strong> Το Ελεύθερο Λογισμικό είναι διαθέσιμο και μπορεί να χρησιμοποιηθεί, να μελετηθεί, να μοιραστεί και να βελτιωθεί από οποιονδήποτε ανά πάσα στιγμή. Δεν εμπεριέχει κανέναν περιορισμό. Αυτό είναι ένα από τα βασικά χαρακτηριστικά του που στην πράξη συμβάλλει και στην παράταση της διάρκειας ζωής των ηλεκτρονικών συσκευών - <a href="/activities/android/android.html">όπως περιγράφεται στη μελέτη μας</a>. Και το Ελεύθερο Λογισμικό είναι επίσης καλό για την ιδιωτική σου ζωή. Βοηθά να διατηρείς τον έλεγχο των δεδομένων σου. Και, όπως διάβασες σε αυτή τη σελίδα, βοηθά επίσης να μειώσεις τα ηλεκτρονικά απόβλητα και να ανακυκλώσεις το κινητό σου.</p>

  <p>Μετά την ανακύκλωση του κινητού και την εγκατάσταση ενός λειτουργικού συστήματος Ελεύθερου Λογισμικού σε αυτό, μπορείς να μετα-εγκαταστήσεις χειροκίνητα οποιοδήποτε άλλο μη-Ελεύθερο Λογισμικό στο κινητό, που μπορεί να επηρεάσει την ελευθερία και την ιδιωτικότητά σου. Αυτό ισχύει και για τα συστήματα GNU/Linux  και για τις προσαρμοσμένες ROM. Στη δεύτερη περίπτωση, θα μπορούσες ακόμη να επανεγκαταστήσεις ξανά το λογισμικό της Google και τις βιβλιοθήκες. Αλλά δεν είσαι υποχρεωμένη να το κάνεις! <strong>Κράτα τον έλεγχο του λογισμικού και των δεδομένων σου και χρησιμοποίησε το κινητό σου με όσο το δυνατόν περισσότερες εφαρμογές Ελεύθερου Λογισμικού.</strong> Για πολλές χρήστριες και χρήστες, η ανακύκλωση των τηλεφώνων τους είναι μόνο η αρχή ενός μεγάλου ταξιδιού σε έναν κόσμο γεμάτο Ελεύθερο Λογισμικό. </p>

  <p><strong>Με κάθε ιδιόκτητη εφαρμογή που αντικαθιστάς με μια εφαρμογή Ελεύθερου Λογισμικού κάνεις ένα σημαντικό βήμα</strong> προς ένα πιο βιώσιμο ψηφιακό περιβάλλον, επειδή κάθε εφαρμογή Ελεύθερου Λογισμικού που κατεβάζεις και εγκαθιστάς θα προσελκύσει από την άλλη πλευρά τους προγραμματιστές να επενδύσουν περισσότερους πόρους στην περαιτέρω ανάπτυξη της εφαρμογής. Και κάθε ιδιόκτητη εφαρμογή που αντικαθίσταται με μια εφαρμογή Ελεύθερου Λογισμικού είναι ένα βήμα έξω από το δίλημμα της παλαίωσης του λογισμικού - όπως περιγράφεται στη μελέτη μας πάνω στην<a href="/freesoftware/sustainability/sustainability.html"> βιωσιμότητα του Ελεύθερου Λογισμικού</a>.</p>.

  <p><strong> Στα περιβάλλοντα GNU/Linux, μπορείς να ανακαλύψεις εύκολα τον κόσμο του Ελεύθερου Λογισμικού στο κινητό</strong> μέσα του ενσωματωμένου τους αποθετηρίου λογισμικού. Στην περίπτωση των προσαρμοσμένων ROM, το ταξίδι σου ξεκινά με ένα κατάστημα εφαρμογών  Ελεύθερου Λογισμικού που ονομάζεται <strong>F-Droid</strong> και το υποκατάστατο των βιβλιοθηκών της Google που ονομάζεται <strong>MicroG</strong>. Αν ψάχνεις ευχάριστες και χρήσιμες εφαρμογές <a href="https://f-droid.org/packages/">πήγαινε να εξερευνήσεις το κατάστημα F-Droid</a> ή επισκέψου τους επιμελημένους καταλόγους τρίτων όπως <a href="https://fossdroid.com/">Fossdroid</a> ή <a href="https://droid-break.info/">Droid-Break</a>.</p>




<div class="icon-grid">

      <ul>
        <li>
          <img src="https://pics.fsfe.org/uploads/thumb/e50bafbaaf03067800de118043ed2ee5.jpeg" alt=""/>
          <div> <h2>F-Droid</h2><p>Χάρη στην πρωτοβουλία F-Droid, η πρόσβαση στις εφαρμογές Ελεύθερου Λογισμικού για κόσμο του Αντρόιντ έχει γίνει πολύ πιο εύκολη. Προσφέρει ένα αποθετήριο εφαρμογών Ελεύθερου Λογισμικού που μπορούν να εγκατασταθούν εύκολα για την πλατφόρμα Αντρόιντ. Δηλαδή, αυτό στην πράξη σημαίνει ότι μπορείς να <a href="https://www.f-droid.org/">χρησιμοποιήσεις το F-Droid</a> με παρόμοιο τρόπο με αυτόν που μπορεί να έχεις συνηθίσει όταν χρησιμοποιείς το Google Play Store ή άλλα καταστήματα εφαρμογών. Το F-Droid διευκολύνει την περιήγηση σε εφαρμογές Ελεύθερου Λογισμικού, την εγκατάσταση ή την απεγκατάστασή τους στη συσκευή σας και την παρακολούθηση των ενημερώσεων. </p></div>
        </li>

        <li>
          <img id="" src="https://pics.fsfe.org/uploads/thumb/f40b2258e5be636588bb256efa9a1de9.jpeg" alt=""/>
          <div> <h2>MicroG</h2>

  <p>Το MicroG περιγράφει τον εαυτό του ως μια <em>"Επανεφαρμογή ελεύθερου λογισμικού των ιδιόκτητων εφαρμογών και βιβλιοθηκών του χώρου χρήστη του Αντρόιντ της Google"</em>. Στην πράξη αυτό σημαίνει ότι το <a href="https://microg.org/">MicroG</a> επιτρέπει σε άλλες εφαρμογές Ελεύθερου Λογισμικού να ενσωματώνονται απρόσκοπτα στο σύστημα Αντρόιντ χωρίς να χρειάζεται να χρησιμοποιούν λογισμικό της Google. Οι χρήστριες και χρήστες Ελεύθερου Λογισμικού λαμβάνουν εκτεταμένη υποστήριξη εφαρμογών, και αν ενδιαφέρονται για την προστασία της ιδιωτικής ζωής μπορούν να μειώσουν ή να παρακολουθούν τα δεδομένα που αποστέλλονται στη Google. Ειδικά στα πιο παλιά κινητά μπορεί και να βελτιωθεί η διάρκεια ζωής της μπαταρίας.</p></div>
        </li>
      </ul>
</div>


  <h3 class="painted" id="regain-control-of-your-device">Απόκτησε ξανά τον έλεγχο της συσκευής σου!</h3>

  <p>Αυτή η σελίδα μπορεί να δώσει μόνο ένα μικρό στίγμα για τις δυνατότητες και τα οφέλη της χρήσης Ελεύθερου Λογισμικού στη συσκευή σου. Συνοπτικά, επαναφέρει τον έλεγχο των δεδομένων, του λογισμικού, και του υλικού σου, σε εσένα. Αν θέλεις να εγκαταστήσετε Ελεύθερο Λογισμικό στη συσκευή σου τώρα μόνη σου ή μόνος σου, θα βρεις πολλές πληροφορίες στο Διαδίκτυο. Αν θέλεις να επισκεφθείτε ένα από τα εργαστήριά μας <a href="/activities/upcyclingandroid/workshops.html">διάβασε τη σελίδα μας με τα εργαστήρια</a>. Αν σας αρέσει αυτή η πρωτοβουλία <a href="/activities/upcyclingandroid/informationmaterial.html">διάδοσέ την</a>, γίνε μέλος του κινήματος και ενημέρωσε τον κόσμο για την πρωτοβουλία και τους στόχους μας. </p>

  <h2 class="painted" id="upcycling-of-any-of-your-devices">Ανακύκλωση οποιασδήποτε συσκευής</h2>

  <p>Το να επαναχρησιμοποιείς το αρχικό κινητό Αντρόιντ εγκαθιστώντας ένα εντελώς διαφορετικό λειτουργικό σύστημα είναι ανακύκλωση και επαναχρησιμοποίηση της συσκευής σε ένα. Οι σύγχρονες κοινωνίες πρέπει να είναι σε θέση να εφαρμόζουν την πρακτική της επαναξιοποίησης για όλες τις συσκευές, για να μπορούμε να ζούμε σε μια πιο βιώσιμη ψηφιακή κοινωνία.</p>
  
  <p> Μην ξεχνάς ότι το κινητό σου είναι ένας υπολογιστής γενικής χρήσης. Με το νομικό δικαίωμα και την τεχνική εξουσιοδότηση να εγκαταστήσεις οποιοδήποτε λειτουργικό σύστημα ταιριάζει, μπορείς να επαναχρησιμοποιήσεις το κινητό σου όχι μόνο ως τηλέφωνο αλλά και, για παράδειγμα, ως συνδεδεμένη συσκευή στο περιβάλλον του σπιτιού, όπως και σε οποιοδήποτε άλλο περιβάλλον διασυνδεδεμένων συσκευών. Και η επαναχρησιμοποίηση των συσκευών μας δεν θα πρέπει να ισχύει μόνο για τα τηλέφωνα, αλλά για κάθε συσκευή με πρόσβαση στο Διαδίκτυο. Αυτός είναι ο λόγος για τον οποίο το FSFE απαιτεί το <a href="/freesoftware/sustainability/sustainability.html#general-purpose-computers">δικαίωμα χρήσης εναλλακτικών λειτουργικών συστημάτων και λογισμικού</a> σε οποιαδήποτε συσκευή. Αυτό θα μας επιτρέψει να αξιοποιήσουμε πλήρως το υλικό μας και να επαναχρησιμοποιήσουμε τους πόρους μας με βιώσιμο τρόπο,
 </p>

  <figure>
    <img src="https://pics.fsfe.org/uploads/medium/05b57b8dd9610bb2b8c89a0e93fed22e.jpg" />
  </figure>
  
  <p> Σε τελική ανάλυση, η επαναχρησιμοποίηση του υλικού δεν είναι μόνο ζήτημα προσωπικής διευκόλυνσης: Με την εμφάνιση και την περαιτέρω ανάπτυξη των "έξυπνων πόλεων", των "έξυπνων σπιτιών", των "έξυπνων βιομηχανιών", της "έξυπνης γεωργίας" και των "έξυπνων πάντων", θα δούμε μια εκθετική αύξηση των συνδεδεμένων συσκευών σε αυτή τη δεκαετία. Πολλές από αυτές τις συσκευές θα αποτελούν μέρος ευρύτερων δημόσιων και ιδιωτικών υποδομών. Για τη μακροβιότητα αυτών των υποδομών και τη διάρκεια ζωής των χρησιμοποιούμενων συσκευών, θα είναι αναπόφευκτο να έχουμε το δικαίωμα και την εξουσία να επαναχρησιμοποιούμε αυτές τις συσκευές για οποιονδήποτε σκοπό. Αυτό θα είναι εφικτό μόνο αν μπορούμε να εγκαταστήσουμε και να αναπτύξουμε οποιοδήποτε λειτουργικό σύστημα θέλουμε σε οποιαδήποτε συσκευή. Και αν 
  <a href="/freesoftware/sustainability/sustainability.html#public-infrastructure-public-code">οι δημόσιες υποδομές στηθούν με Ελεύθερο Λογισμικό και δημόσιο κώδικα</a> fαπό την αρχή.</p>
  
  <p> Το λογισμικό καθορίζει τη μακροζωία του υλικού και με άλλους τρόπους: Για να τρέξουν διαφορετικά λειτουργικά συστήματα σε μια συσκευή, είναι αναπόφευκτο τα συστήματα αυτά να έχουν <a href="/freesoftware/sustainability/sustainability.html#access-to-hardware">πλήρη πρόσβαση στο υλικό, τις διεπαφές, τους οδηγούς και τα πρότυπα</a>. Αν σας ενδιαφέρει τώρα η πλήρης εικόνα, διαβάστε για τα αιτήματα του FSFE για πραγματική <a href="/freesoftware/sustainability/sustainability.html#id-device-neutrality">ουδετερότητα της συσκευής</a> ως ακρογωνιαίο λίθο για μια πιο βιώσιμη ψηφιακή κοινωνία.</p>


   <p>Το έργο αυτό υποστηρίζεται οικονομικά από:</p>
    <img src="https://pics.fsfe.org/uploads/big/e4f61b31daadca46e2942f69fb7da6bf.png" />
    <img src="https://pics.fsfe.org/uploads/big/7970e2f7c9c69d4e21f00ca242a657ca.jpg" />
    <p>Ο εκδότης είναι υπεύθυνος για το περιεχόμενο αυτής της έκδοσης.</p>

  <p>The Android robot is reproduced or modified from work created and
  shared by Google and used according to terms described in the Creative
  Commons 3.0 Attribution License.</p>

</body>

</html>
