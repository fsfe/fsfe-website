<?xml version="1.0" encoding="UTF-8" ?>

<html>
<head>
	<title>FSFE per Libertà Non Paura</title>
</head>
<body>

<h1>FSFE per Libertà Non Paura</h1>

<p>La Free Software Foundation Europe promuove il Software Libero perché
ogni cittadino possa avere un ruolo indipendente, attivo e responsabile
nella società dell'informazione.  Ma la censura, le violazioni del
principio della 'Neutralità della Rete' e la crescente sorveglianza in
rete non si conciliano con questi obiettivi. Per questo, FSFE
invita alla partecipazione alla giornata di azione globale <a
href="http://www.vorratsdatenspeicherung.de/content/view/242/144/lang,en/">"Libertà
Non Paura"</a>, che si svolgerà questo sabato, l'11 Ottobre.</p>

<p>"Il Software Libero ci dà il diritto di usare il software per ogni
scopo, di studiarlo, di modificarlo in base ai nostri bisogni e di 
distribuire versioni modificate al pubblico.  Ma se i nostri diritti
civili vengono sempre più limitati da leggi più che discutibili, potremmo
finire nell'assurda situazione di non poter far uso di queste quattro
libertà senza violare la legge" avverte Matthias Kirschner,
vice-coordinatore di FSFE per la Germania.</p>

<p>In Germania, la principale manifestazione per la giornata "Libertà Non
Paura" inizia alle 14:00 in Alexanderplatz a Berlino. L'evento è organizzato
da AK Vorrat (<a href="http://www.vorratsdatenspeicherung.de/">Gruppo di Lavoro
Tedesco sulla Data Retention</a>) e, solo in Germania, è appoggiato da più di 100 organizzazioni.
Ci saranno manifestazioni anche in altri 21 paesi nel mondo, ad esempio
nelle città di Parigi, Stoccolma, Londra, Sofia e in
Lussemburgo. A Roma e a Zurigo avranno luogo eventi artistici legati
alla giornata di azione, mentre a Washington D.C. sono in programma dei
dibattiti. Nei Paesi Bassi gli eventi si svolgeranno sotto il simbolo di
<a href="http://www.volksopstand2008.nl/">"Volksopstand 2008"</a> (Ribellione
del Popolo 2008).  A L'Aia è programmata
una manifestazione nella piazza di fronte alla seconda camera del
Parlamento olandese ed in seguito avranno luogo molteplici attività
correlate come un "mercatino della privacy" e dei seminari di discussione.</p>

<p>Maggiori informazioni sugli eventi in programma nel mondo sono
elencate sulla pagina del <a href="http://wiki.vorratsdatenspeicherung.de/Freedom_Not_Fear_2008/International_actions_overview">
sito di "Libertà Non Paura"</a>.</p>


<h2>Che cos'è la Free Software Foundation Europe</h2>

<p>La Free Software Foundation Europe (FSFE) è una organizzazione non
governativa senza fini di lucro che si dedica a tutti gli aspetti del
Software Libero in Europa. L'accesso al software determina chi può far
parte di una società digitale. Quindi la libertà di usare, copiare,
modificare e redistribuire software, come descritto nella definizione di
Software Libero, permette parità di partecipazione nell'era
dell'informazione. Portare all'attenzione del pubblico questi temi, dare
solide basi politiche e legali al Software Libero e assicurare libertà
alle persone supportando lo sviluppo di Software Libero, sono temi
centrali per la FSFE, che è stata fondata nel 2001 come organizzazione
sorella della Free Software Foundation statunitense.</p>

<p>Potete trovare maggiori informazioni sul lavoro della FSFE sul sito <a
href="/">http://fsfeurope.org/</a>.</p>

<h2>Contatti</h2>

<ul>
	<li>Belgio: +32 2 747 03 57</li>
	<li>Germania: +49 700 373 38 76 73</li>
	<li>Svezia: +46 31 7802160</li>
	<li>Svizzera: +41 43 500 03 66</li>
	<li>Regno Unito: +44 29 200 08 17 7</li>
</ul>

<p><a href="/contact/contact.html">Altri modi per contattare</a> la
FSFE.</p>

</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
