<?xml version="1.0" encoding="utf-8"?>

<html>
  <head>
    <title>FSFE - Hvordan kan du bli involvert?</title>
  </head>

  <body>

<h1>Hvordan kan du bli involvert?</h1>

<p>FSFE har Europa-dekkende, landsspesifikk og aktivitetsmålrettede <a
href="http://mail.fsfeurope.org/mailman/listinfo">e-postlister</a>.  Du kan
møte medlemmer av ditt lokale fri programvare-fellesskap gjennom listene, og du
kan støtte FSFEs arbeid og mål ved å melde deg som frivillig til aktivistisk
arbeid.  Bidrag i form av tid og arbeid er alltid velkomment.</p>

<p>For å komme igang kan du tegne et abonnement på en liste i ditt spesifikke
interesseområde, eller du kan sende en e-post (på engelsk) til <a
href="mailto:team@fsfeurope.org">team@fsfeurope.org</a> slik at vi kan hjelpe
deg igang.</p>

<p>Her er noen spesifikke måter du kan bidra til fri programvare-bevegelsen i
Europa:</p>


<h2>Fellowship (medlemskap)</h2>

<p>Den enkleste og mest direkte måten å delta i Free Software Foundation Europe
på, er å melde seg inn i <a href="https://www.fsfe.org/">Fellowship of FSFE</a>.
Som fellow (støttemedlem) føjer du din synlige støtte- og bidrag til FSFEs
aktiviteter.  Du kommer i kontakt med likesinnede, kan møtes med dem for å feire
«Freedom Parties» (frihetsfester), og du får ditt eget tilpassede <a
href="https://www.fsfe.org/card/">Fellowship Crypto-SmartCard</a> som kan bæres
som et synlig bevis på at du er en teknisk kyndig person som aktivt bidrar til
frihet i den digitale tidsalder.</p>


<h2>Vevsidene</h2>

<p>Vevsidene er en konstant flaskehals.  Å holde dem oppdatert og tilgjengelige
i så mange språk som mulig krever konstant oppmerksomhet.  Samtidig er det en av
de mest effektive måtene å spre informasjon om fri proramvare, fortelle om
problemstillinger i digitale samfunn, samt om FSFEs arbeid.</p>

<p>Vi setter stor pris på hjelp, og er svært takknemlige både for spredte og
jevnlige bidrag.  Du finner informasjon om <a href="/contribute/web/web.html">hvordan
du kommer hurtig igang</a> og flere instruksjoner på våre vevsider.</p>


<h2>Oversettelser</h2>

<p>Et viktig sted, som alltid har behov for oversettelser, er vevsidene.  Dette
finner du <a href="/contribute/translators/web.html">mer spesifikk
informasjon</a> om.</p>

<p>Men oversettelser og korrekturlesning av vevsidene er ikke det eneste.
Pressemeldinger, brosjyrer og løpesedler er i stand til å nå flere folk når de
er oversatt.</p>

<p>Oversettelse og korrekturlesning er et verdifullt bidrag til FSFEs arbeide,
og er en flott, spontan måte å ta del i våre aktiviteter uten langsiktige
forpliktelser.  Vi har en egen side med <a
href="/contribute/translators/translators.html">informasjon for
oversettere</a>.</p>


<h2>Stands på messer</h2>

<p>FSFE er nødt til å komme i kontakt med folk utenfor fri programvare-miljøet
for å få dem til å forstå at fri programvare handler om mer enn fine programmer,
samt å gjøre dem kjent med FSF.</p>

<p>En viktig del av dette er å være tilstede på messer.  Men selv om vi kan
stille alt man trenger for å lage en stand til rådigheter, er det én ting som vi
simpelthen ikke kan være behjelpelige med; folk.</p>

<p>Vi har bruk for frivillige til å passe på standen, til å snakke med folk,
forklare dem filosofien bak fri programvare, hva FSF og GNU-prosjektet
handler om, og ganske enkelt være tilstede.  Ingenting ser verre ut enn en tom
messestand.  Vi foretrekker også å la lokale frivillige ta ansvaret for
organiseringen av standene.</p>

<p>Dersom du er interessert i å hjelpe til, finner du mer informasjon på vår <a
href="/contribute/booth/booth.html">informasjonsside for
standfrivillige</a>.</p>


<h2>Lærlingeplass</h2>

<p>Free Software Foundation Europe arbeider i et svært blandet miljø, bestående
av frivillige fra mange land foruten flere fulltidsansatte, blant hvilke det er
mulig å få en lærlingeplass.</p>

<p>Dersom du har et par måneder å bruke på noe som er både nyttig og gøy, og
mener at det er et valg for degselv, kan du besøke vår <a
href="/contribute/internship.html">Bli med på revolusjonen: Lærlingeplasser hos
FSFE</a>-side for flere opplysninger.</p>


<h2>Donasjoner</h2>

<p>En annen måte å støtte FSFEs arbeid på er gjennom donasjoner.  Som mange
andre organisasjoner, avhenger FSFEs effektivitet av våre økonomiske midler.  Å
betalte folk for å jobbe på og med fri programvare, trykke brosjyrer, skrive til
journalister og politikere, stille infrastruktur til rådighet for prosjekter, og
mye mer avhenger av dette.  Dersom du kan støtte vårt arbeid økonomisk, er det
flere opplysninger på vår <a href="/help/donate.html">donasjonsside</a>.</p>

  </body>

  <timestamp>$Date$ $Author$</timestamp>
  <translator>Andreas Tolf Tolfsen</translator>
</html>
<!--
Local Variables: ***
mode: xml ***
End: ***
-->
