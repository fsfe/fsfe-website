<?xml version="1.0" encoding="UTF-8"?>
<html newsdate="2014-10-06" type="newsletter">

<head>
  	<title>Ενημερωτικό δελτίο FSFE - Οκτώβριος 2014</title>
</head>

<body class="newsletter article" microformats="h-entry" id="nl-201410">
	<h1 class="p-name">Ενημερωτικό δελτίο FSFE - Οκτώβριος 2014</h1>
	<div class="e-content">

<h2>Το Ιταλικό δικαστήριο υποστηρίζει τον διαχωρισμό του λογισμικού από το υλικό </h2>

<p>Όταν αγοράζουμε έναν φορητό υπολογιστή, μπορεί να είναι δύσκολο να αποφύγουμε την πληρωμή
για μία άδεια χρήσης των Windows της Microsoft, αφού πολλοί φορητοί υπολογιστές παρέχονται πακεταρισμένοι με αυτά.
Αυτός ο “Φόρος των Windows” προκαλεί μια τεχνητή άυξηση των τιμών του υλικού για τους χρήστες Ελεύθερου Λογισμικού που
δεν θέλουν να χρησιμοποιούν το λειτουργικό σύστημα της Microsoft. Εμείς, ως χρήστες Ελεύθερου Λογισμικού, θέλουμε να
υποστηρίξουμε την ανάπτυξη του Ελεύθερου Λογισμικού, αντί για εκείνην του μη-ελεύθερου λογισμικού σαν τα
Microsoft Windows.</p>

<p>Από το 2008, συντηρούμε <a href="https://wiki.fsfe.org/WindowsTaxRefund">μια
σελίδα wiki με συμβουλές για τους καταναλωτές που επιθυμούν να αποφεύγουν να χρηματοδοτούν την ανάπτυξη
του μη-ελεύθερου λογισμικού</a>, και για πάνω από μια δεκαετία, μιλάμε με τους πολιτικούς και με
τις οργανώσεις προστασίας καταναλωτών για το θέμα αυτό. Παρόλα αυτά, υπάρχει μόνο μια αργή πρόοδος
πάνω στο αντικείμενο αυτό, και θα πάρει χρόνια μέχρι να αλλάξει αυτή η κατάσταση στην Ευρώπη. 
Μέχρι την πραγματοποίηση τέτοιων μακροπρόθεσμων σκοπών, η επίτευξη ενδιάμεσων στόχων είναι σημαντική.
Τον τελευταίο μήνα είχαμε μια τέτοια νίκη.</p>

<p><a href="/news/2014/news-20140912-01.html">Το Ανώτατο Δικαστήριο της Ιταλίας γνωμοδότησε</a> ότι
ένας αγοραστής φορητού υπολογιστή δικαιούται να λάβει επιστροφή χρημάτων για το τίμημα της αδείας των
Windows της Microsoft, τα οποία υποχρεώθηκε να αγοράσει μαζί με τον υπολογιστή του. Οι δικαστές άσκησαν οξεία
κριτική στην πρακτική της πώλησης προσωπικών υπολογιστών (PC) μόνο σε συνδυασμό με ένα μη-ελεύθερο λειτουργικό
σύστημα, ως “μια εμπορική πολιτική διανομής με εξαναγκασμό”. Το Δικαστήριο θεώρησε αυτή
την πρακτική ως “μονοπωλιακή τάση”. Υπογράμμισε, επίσης, ότι η πρακτική του ταυτόχρονου συνδυασμού
σημαίνει πως οι τελικοί χρήστες εξαναγκάζονται να χρησιμοποιούν πρόσθετες μη-ελεύθερες
εφαρμογές, για λόγους συμβατότητας και διαλειτουργικότητας, ανεξάρτητα από το εάν θέλουν
αυτά τα προγράμματα ή όχι.</p>

<p>Τώρα, οι Ιταλικές αρχές πρέπει να μετατρέψουν αυτή την ετυμηγορία σε μια πραγματική νίκη για τους
καταναλωτές, εξασφαλίζοντας ότι οι αγοραστές υπολογιστών θα μπορούν να επιλέγουν τη συσκευή τους με οποιοδήποτε
λειτουργικό σύστημα επιθυμούν, ή ακόμη και με κανένα απολύτως. Στη συνέχεια, ελπίζουμε να μπορέσουμε να πείσουμε
και άλλες χώρες στην Ευρώπη να ακολουθήσουν το παράδειγμα που έδειξε η Ιταλία, ή να βρούμε μια
πανευρωπαϊκή λύση για το πρόβλημα αυτό.</p>

<h2>Ευρωπαϊκοί δημόσιοι οργανισμοί που χρησιμοποιούν Ελεύθερο Λογισμικό</h2>

<p newsteaser="yes">Συχνά υπάρχει μια τάση στα ΜΜΕ, αλλά και από εμάς, να
επικεντρωνόμαστε στα κακά νέα για τη χρήση Ελεύθερου Λογισμικού στη δημόσια
διοίκηση. Σε αυτή την έκδοση, θα εστιασθούμε, αντίθετα, στα καλά παραδείγματα
από τον τελευταίο μήνα. Υπάρχουν, λοιπόν, καλά νέα που αφορούν τις σουίτες γραφείου Ελεύθερου Λογισμικού:
Το Αυστριακό Bundesrechenzentrum, το Υπολογιστικό Κέντρο που ανήκει στην ομοσπονδιακή
κυβέρνηση, <a href="https://joinup.ec.europa.eu/node/103311">επαινεί το
ευρύ φάσμα χρήσης των εφαρμογών του Apache OpenOffice</a>. Εκτιμούν ότι
η “λύση μπορεί να προσαρμοσθεί στις ανάγκες του κέντρου δεδομένων, να ενσωματωθεί στις
ειδικές του εφαρμογές και επιτρέπει, επίσης, τη δημιουργία και υποβολή εγγράφων
με τρόπο αυτόματο και ημι-αυτόματο. Το OpenOffice είναι η πρότυπη σουίτα γραφείου
στο υπολογιστικό αυτό κέντρο από το 2008, έχει εγκατασταθεί σε 12000 PC σε όλη την
οργάνωση.” Περαιτέρω, οι δημόσιοι οργανισμοί στις Ιταλικές πόλεις
 <a href="https://joinup.ec.europa.eu/node/104084">Todi και Terni
στρέφονται στο LibreOffice</a>. Ακολουθούν το παράδειγμα της Ιταλικής επαρχίας της
Perugia, η οποία χρησιμοποιεί το LibreOffice σε όλους της τους 1200 προσωπικούς υπολογιστές και της Τοπικής
Περιφερειακής Υγειονομικής Διοίκησης της Perugia, η οποία εγκατέστησε τη σουίτα γραφείου σε 600 προσωπικούς υπολογιστές.</p>

<p><a href="https://joinup.ec.europa.eu/node/103567">Η Γαλλική δημόσια
διοίκηση χρησιοποιεί μια σουίτα γραφείου Ελεύθερου Λογισμικού σε 500,000 θέσεις εργασίας</a>.
Παρόλο που δήλωσαν πως η αλλαγή σε Ελεύθερο Λογισμικό ήταν δύσκολη, μπόρεσαν να
διαχειριστούν τα προβλήματα. Η επιτυχία του project οφείλεται εν μέρει στις συμβάσεις
που τα Υπουργεία συνήψαν με παρόχους υπηρεσιών ICT. Οι συμβάσεις αυτές περιλαμβάνουν υποστήριξη για 260
εφαρμογές Ελεύθερου Λογισμικού, και η ομάδα υποστήριξης εξασφαλίζει ότι τα διορθωτικά patches που φτιάχνονται
για τα Υπουργεία, συνεισφέρονται πίσω στα έργα λογισμικού (software projects).</p>

<p>Οι Πράσινοι στη Σαξωνία/ Γερμανία <a href="https://joinup.ec.europa.eu/node/103307">κάνουν έκκληση στην ομοσπονδιακή
κυβέρνηση του κρατιδίου να διεξαγάγει μια μελέτη βιωσιμότητας για τη μετάβαση σε Ελεύθερο Λογισμικό</a>. “Η
πολιτική ομάδα, οι ίδιοι τους χρήστες ελεύθερου Λογισμικού από τον Δεκέμβριο του 2011, λέει πως
τα χαμηλότερα κόστη IT και τα πλεονεκτήματα ασφάλειας IT, θα πρέπει να οδηγήσουν τους δημόσιους
οργανισμούς” στο Ελεύθερο Λογισμικό. Επιχειρηματολογούν ότι η εξάρτηση από
ιδιοκτησιακό λογισμικό “προσφέρει στις μεγάλες εταιρείες πρόσβαση αλλά και δυνατότητα επιρροής στις
επίσημες εσωτερικές ροές εργασίας, καθώς και ευαίσθητα δεδομένα επικοινωνιών και προσωπικά δεδομένα των
πολιτών του κράτους.”</p>

<h2>Κάτι εντελώς διαφορετικό</h2>

<ul>

<li>Ακόμη και χωρίς τον προαναφερθέντα φόρο των Windows, πρέπει και πάλι να ψάξετε αν ο
υπολογιστής που θέλετε να αγοράσετε λειτουργεί με Ελεύθερο Λογισμικό. Για να βελτιώσουμε τις
πληροφορίες γύρω από το ποιο υλικό είναι συμβατό, το <a href="https://www.fsf.org/news/fsf-and-debian-join-forces-to-help-free-software-users-find-the-hardware-they-need">FSF
και το Debian τώρα συνεργάζονται για να επεκτείνουν και να ενισχύσουν τη βάση δεδομένων υλικού h-node</a>
ούτως ώστε να βοηθήσουν τους χρήστες να μάθουν και να μοιραστούν τις πληροφορίες για τους προσωπικούς υπολογιστές που δουλεύουν με λειτουργικά συστήματα Ελεύθερου Λογισμικού.</li>

<li>Στην Αγγλική μας δημόσια ταχυδρομική λίστα, αυτή την περίοδο, διεξάγεται μια συζήτηση για τις καλές μεταφορικές αναλογίες
για το Ελεύθερο Λογισμικό. <a href="http://mail.fsfeurope.org/pipermail/discussion/2014-September/010265.html">Ο Hugo
Roy άρχισε αυτό το νήμα</a> με μερικά ππαραδείγματα. Ο Alessandro Rubini είχε μερικές <a href="http://mail.fsfeurope.org/pipermail/discussion/2014-September/010295.html">επικριτικές
παρατηρήσεις, επιχειρηματολογώντας κατά των μεταφορών που ανανφέρθηκαν</a>. Υποστηρίζει ότι αν χρειαζόμαστε
μια μεταφορική αναλογία για να εξηγήσουμε το Ελεύθερο Λογισμικό στον κόσμο, τότε πρέπει να παραμείνουμε στο πεδίο
της πληροφορίας, και της γνώσης που μπορεί να διαδοθεί χωρίς κόστος. Σε ένα πρόσφατο μήνυμα,
ο Guido Arnold ανέφερε ορισμένες καλές εμπειρίες με <a href="http://mail.fsfeurope.org/pipermail/discussion/2014-October/010296.html">τη χρήση
της αναλογίας της συνταγής με τα παιδιά</a>.</li>

<li>Στη φετεινή Ημέρα Ελευθερίας Λογισμικού (SFD), διάφορες τοπικές ομάδες FSFE έχουν
εμπλακεί: ο Edgar Hoffmann οργάνωσε ένα <a href="https://blogs.fsfe.org/fast_edi/?p=476">περίπτερο ενημέρωσης απέναντι από το
Δημαρχείο του Offenburg, και ένα μίνι-συνέδριο-κοινότητας με διάφορες ομιλίες και με το quiz Ελεύθερου Λογισμικού
το βράδι</a> (στα Γερμανικά, αλλά με πολλές εικόνες).
Ο Dominic Hopf, ο συντονιστής μας στο Αμβούργο, παρέθεσε μια <a href="http://blog.dmaphy.de/2014/09/software-liberty-is-like-security-in-it.html">ομιλία
στην εκδήλωση SFD στο Κίελο, σχετικά με το F-Droid</a>, ενώ ο Torsten Grote παρουσίασε στον κόσμο
το F-Droid, κατα τη διάρκεια της εκδήλωσης SFD στο Βερολίνο. Παρέστησαν, επίσης, σε αυτή την εκδήλωση, ο Nermin
Canik από την Κωνσταντινούπολη και ο εκδότης σας, για να μιλήσουν στους ανθρώπους για την ελευθερία του λογισμικού.
Επιπλέον, ο Michael Stehmann παρέθεσε μια <a href="https://blogs.fsfe.org/stehmann/?p=1258">ομιλία για το Ελεύθερο Λογισμικό και την
ιδιωτικότητα, στην εκδήλωση SFD στην Κολωνία</a> (στα Γερμανικά).</li>

<li>Από τις 13 ως τις 15 Οκτωβρίου, το FSFE θα έχει ένα περίπτερο στο Linuxcon, στο Ντύσσελντορφ.
Καθώς πολλοί υποστηρικτές του Ελεύθερου Λογισμικού θα είναι παρόντες ήδη από πριν, η ομάδα Μελών μας από το
Ντύσσελντορφ, προσκαλεί όλους τους υποστηρικτές του Ελεύθερου Λογισμικού στο brunch στις 10 Οκτωβρίου,
2014, με έναρξη από τις 11:00 am στο bistro <a href="http://www.bistro-schwesterherz.de/">"Schwesterherz"</a>,
στην οδό Bilker Allee 66, 40219 Düsseldorf. Συνεπώς, πρόκειται για μια πολύ δραστήρια περίοδο για την τοπική μας ομάδα
εκεί, μετά τη συμμετοχή σε ένα cryptoparty για τον <a href="https://blogs.fsfe.org/stehmann/?p=1227">Επίτροπο για την προστασία των δεδομένων
και την Ελευθερία πληροφόρησης</a> (στα Γερμανικά) και <a href="https://blogs.fsfe.org/stehmann/?p=1247">τη διοργάνωση ενός περιπτέρου στο φεστιβάλ δρόμου στο Zackk</a> (στα Γερμανικά).</li>

<li>Ο Guido Arnold ανακεφαλαίωσε την έκβαση του workshop του Ευρωπαϊκού Ιδρύματος Ελεύθερου Λογισμικού στην Έσση, στο οποίο
συζητήσαμε για τις <a href="https://blogs.fsfe.org/guido/2014/09/how-to-advocate-for-free-software-in-local-politics/">βέλτιστες
πρακτικές για την διεξαγωγή έργου υποστήριξης σε τοπικό επίπεδο</a>.</li>

<li>Ο Matthew Garret, προγραμματιστής του Ευρωπαϊκού Ιδρύματος Ελεύθερου Λογισμικού, είναι “απόλυτα πεπεισμένος ότι το Ελεύθερο
Λογισμικό που δεν κάνει τίποτε για να σεβαστεί ή να ενισχύσει τους χρήστες, αποτελεί την απόλυτη σπατάλη χρόνου".
Στο <a href="http://mjg59.dreamwidth.org/32686.html">ιστολόγιό του</a> υποστηρίζει ότι
πρέπει να σχεδιάσουμε εκ βάθρων το λογισμικό, έτσι ώστε αυτές οι ελευθερίες
να προσφέρουν άμεσα και πραγματικά οφέλη στους χρήστες μας. Κατά την
άποψή του, οτιδήποτε διαφορετικό είναι αποτυχία.</li>

<li>Από το <a href="http://planet.fsfe.org">planet aggregation</a>:</li>

<ul>

<li>Ο Guido Arnold αναφέρει από τα Teckids workshops στο FrOSCon9. Πάνω από 60
παιδιά, από 9 ως 13 ετών, συμμετείχαν σε τρία διαφορετικά workshops για τα <a href="https://blogs.fsfe.org/guido/2014/09/teckids-workshops-at-froscon9-robots-python-games-and-blender/">robots,
για παιγνίδια σε python και για το Blender</a>.</li>

<li>Ο Max Mehl εξηγεί <a href="http://blog.mehl.mx/2014/setting-openstreetmap-as-default-in-thunderbird-contacts/">πώς
να χρησιμοποιείτε το Openstreetmap σαν προεπιλογή στις επαφές του Thunderbird</a> και <a href="http://blog.mehl.mx/2014/birthday-calendar-with-owncloud-via-caldav/">πώς
να έχετε πρόσβαση στα γεννέθλια των επαφών σας στο ownCloud μέσω του ημερολογίου του CalDAV</a>.</li>

<li>Ο Henri Bergius αναφέρει από την <a href="http://bergie.iki.fi/blog/flowhub-kickstarter-delivery/">κατάσταση του περιβάλλοντος
ανάπτυξης NoFlo</a>, μια διεπαφή χρήστη για προγραμματισμό
Flow-Based.</li>

<li>Υπάρχουν ορισμένα βήματα που μπορείτε να κάνετε, για να αποφύγετε να χρειαστεί να χειρισθείτε
αρχεία του Microsoft Office. Πάντως, σε μερικές περιστάσεις, θα αναγκαστείτε να ασχοληθείτε μαζί τους.
Ο Kevin Keijzer τεκμηρίωσε <a href="https://blogs.fsfe.org/the_unconventional/2014/09/12/ooxml/">πώς να παίρνουμε
ό,τι καλύτερο μπορούμε από τα αρχεία Microsoft Office ως χρήστες Ελεύθερου Λογισμικού</a>.</li>

<li>Ο τωρινός μας εκπαιδευόμενος Michele Marrali έγραψε μια ανάρτηση ιστολογίου για το <a href="http://blogs.fsfe.org/puster/2014/09/08/freedom-and-openness-in-hardware/">πώς
τα διπλώματα ευρεσιτεχνίας (πατέντες), το copyright και τα εμπορικά σήματα (trademarks) μπορούν να χρησιμοποιούνται για την προώθηση της ελευθερίας σε έργα Υλικού</a>.</li>

</ul>
</ul>

<h2>Δραστηριοποιηθείτε: Στείλτε σχόλια για το Μανιφέστο δεδομένων των χρηστών</h2>

<p>Η έκδοση 2 του <a href="https://userdatamanifesto.org/2.0/">Μανιφέστου δεδομένων
των χρηστών</a> κυκλοφόρησε. Ο σκοπός αυτού του μανιφέστου είναι να προσδιορίσει τα
βασικά δικαιώματα των χρηστών για τα ίδια τους τα δεδομένα, στην εποχή του Διαδικτύου: για να ελέγχουν
την πρόσβαση στα δεδομένα τους (και τα μεταδεδομένα), για να ξέρουν πώς και πού αποθηκεύονται τα δεδομένα
και να είναι ελεύθεροι να επιλέγουν μια πλατφόρμα. Μερικά projects εργάζονται ήδη προς την κατεύθυνση
της υποστήριξης του μανιφέστου, για να δώσουν στους χρήστες τους αυτά τα δικαιώματα! Προς στιγμή,
η έκδοση 2 <a href="http://udm.branchable.com/index.en.html">δημοσιεύεται σαν ένα
προσχέδιο σε ένα wiki, επιτρέποντας τα δημόσια σχόλια</a>.</p>

<p>Ζητάμε από όλους τους υποστηρικτές του Ελεύθερου Λογισμικού να προσφέρουν σχολιασμό για το μανιφέστο, ούτως ώστε να
βελτιωθεί ακόμη παραπάνω, και για να μπορούμε να αποφασίσουμε αν θέλουμε να το υποστηρίξουμε μαζί
σαν FSFE. Παρακαλούμε, σχολιάστεεσείς οι ίδιοι, συζητήστε το μανιφέστο <a href="/contact/community.html">στις λίστες μας συζήτησης</a>, και ρωτήστε και άλλες οργανώσεις Ελεύθερου Λογισμικού αν θέλουν να πουν τη γνώμη τους και αν θα το υποστήριζαν σε αυτή τη μορφή,
επίσης.</p>

<p>Ευχαριστούμε όλους τους <a href="/contribute/contribute.html">εθελοντές</a>, <a href="http://fellowship.fsfe.org/join">τα Μέλη μας</a> και 
τους <a href="/donate/thankgnus.html">εταιρικούς δωρητές</a> οι οποίοι καθιστούν το έργο μας εφικτό,<br/>
<a href="/about/kirschner">Matthias Kirschner </a> - <a href="http://www.fsfe.org">FSFE</a></p>
    </div>
    <!--/e-content-->

</body>
        <sidebar promo="about-fsfe">
            <h3>Νέα του FSFE</h3>
            <ul>
                <li><a href="/news/">Δελτία τύπου</a></li>
                <li><a href="/news/newsletter.html">Αρχείο Ενημερωτικών δελτίων</a></li>
                <li><a href="/events/">Επερχόμενες εκδηλώσεις</a></li>
                <li><a href="http://planet.fsfe.org/">Ιστολόγια από το Planet</a></li>
                <li><a href="/contact/community.html">Συζητήσεις για το Ελεύθερο Λογισμικό</a></li>
            </ul>
        </sidebar>
<author id="kirschner"/>
<date>
<original content="2014-10-06"/>
</date>
<followup>donate</followup>
<tags>
	<tag>newsletter</tag>
</tags>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
