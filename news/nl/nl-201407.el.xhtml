<?xml version="1.0" encoding="UTF-8"?>
<html newsdate="2014-07-04" type="newsletter">
<head>
  <title>Ενημερωτικό Δελτίο FSFE - Ιούλιος 2014</title>
</head>

<body class="newsletter article" microformats="h-entry" id="nl-201407">
	<h1 class="p-name">Ενημερωτικό Δελτίο FSFE - Ιούλιος 2014</h1>

        <div class="e-content">

<h2>Privacy cafe: η κρυπτογράφηση των e-mail ως κύριο πιάτο!</h2>

<p>Φαντασθείτε να πάτε με μερικούς φίλους σε μια καφετέρια, αλλά αντί για καφέδες και
αναψυκτικά, το μενού να έχει προσφορά πληροφοριών με μέτρα για διασφάλιση της ψηφιακής
ιδιωτικότητας. Σαν το "https everywhere", ως ορεκτικό, το "GnuPG κρυπτογράφηση e-mail" ως κυρίως
πιάτο, και το "tosdr.org" (με πληροφορίες για τους όρους παροχής των υπηρεσιών) ως
επιδόρπιο. Αυτού του είδους οι καφετέριες υπάρχουν ήδη στην Ολλανδία. Στη Γερμανόφωνη
συνάντηση του FSFE στην πόλη της Έσσης, ο Felix Stegerman, ο Συντονιστής εκπρόσωπός μας από την
Ολλανδία, παρουσίασε τα σχέδιά του να στήσει ακόμη περισσότερα από αυτά τα privacy cafes και γιατί
θεωρεί πως είναι η σωστή στιγμή και μια καλή ευκαιρία για το Ελεύθερο Λογισμικό, να κάνει κάτι τέτοιο
και σε άλλα μέρη.</p>

<p>Αυτό ισχύει διότι οι περισσότεροι άνθρωποι που πηγαίνουν σε ένα privacy cafe είναι ήδη
ευαισθητοποιημένοι για θέματα σχετικά με την ιδιωτικότητα και την ελευθερία. Αυτό όμως δίνει στους ντόπιους εθελοντές μια
καλή ευκαιρία να μιλήσουν για το Ελεύθερο Λογισμικό, και για τη σημασία της χρήσης Ελεύθερου Λογισμικού
σε θέματα ιδιωτικότητας. Για παράδειγμα, ρωτώντας τους συμμετέχοντες "ποιος
ελέγχει το λογισμικό;" Διαβάστε την <a href="https://blogs.fsfe.org/flx/2014/07/01/workshop-on-privacy-and-free-software/">Ανάρτηση στο ιστολόγιο του Felix για περισσότερες λεπτομέρειες σχετικά με αυτά τα cafe και για τα μελλοντικά σχέδια</a>.</p>

<h2>Η αυτοάμυνα για τα E-mail γινεται πολύγλωσση</h2>

<p>Η ύπαρξη καλού πληροφοριακού υλικού για την κρυπτογράφηση και για το Ελεύθερο Λογισμικό είναι κρίσιμης σημασίας
για τα privacy cafes όπως ήδη αναφέρθηκε. Ευτυχώς, η ομοθυγατρική μας οργάνωση, το Ίδρυμα Ελεύθερου Λογισμικού
(FSF), δημοσίευσε <a href="https://emailselfdefense.fsf.org/">τον οδηγό
αυτοάμυνας στα e-mail</a> και οι εθελοντές μετέφρασαν αυτόν τον οδηγό, καθώς και το infographic,
σε 6 ακόμη γλώσσες (περιλαμβανομένων των Αγγλικών, Γερμανικών, Πορτογαλικών Βραζιλίας, 
Γαλλικών, Ρωσικών, Τουρκικών και Ιαπωνικών). Αυτός ο οδηγός εξηγεί την εγκατάσταση των απαραίτητων
προγραμμάτων για κρυπτογράφηση των e-mail σε περιβάλλον GNU/Linux, MacOS, και Microsoft
Windows, καθώς και για τη δημιουργία κλειδιού, για το δίκτυο εμπιστοσύνης (web of trust)
και την χρήση αυτών των προγραμμάτων. Εσείς θα χρειαστείτε μόνον έναν υπολογιστή με σύνδεση στο Διαδίκτυο,
έναν λογαριασμό email, και περίπου μισή ώρα. Για πληροφορίες σχετικά με το πώς να βοηθήσετε στη διάδοση
των πληροφοριών για την αυτοάμυνα στα e-mail, δείτε την ενότητα
"Δραστηριποιηθείτε" αυτής της έκδοσης.</p>

<h2>Τι να χρησιμοποιήσετε αντί για το WhatsApp και το Threema;</h2>

<p>"Πώς να κρυπτογραφώ τα ηλεκτρονικά μου μηνύματα e-mail" ήταν μια από τις πιο κοινές ερωτήσεις
που λάβαμε τους τελευταίους λίγους μήνες. Χάρη στον οδηγό αυτοάμυνας στα e-mail, τώρα πλέον, 
έχουμε μια καλή απάντηση. Μια άλλη ερώτηση σχετικά με την κρυπτογράφηση και την ιδιωτικότητα
που μας ρώτησαν ήταν: "υπάρχει μια ασφαλής και ελεύθερη εναλλακτική για το WhatsApp;"</p>

<p>Το WhatsApp είναι ένα πρόγραμμα ανταλλαγής μηνυμάτων για έξυπνα κινητά τηλέφωνα που σας επιτρέπει να
στέλνετε μηνύματα (κειμένου) δωρεάν. Μετά την πρόσφατη εξαγορά του WhatsApp από το Facebook
και εν όψει των αποκαλύψεων για την NSA, πολλοί από τους χρήστες του WhatsApp 
αναζητούν ασφαλείς και αξιόπιστες εναλλακτικές.</p>

<p>Επειδή αυτό είναι κάτι που επηρεάζει τόσο πολύ κόσμο, εμείς, στο Ευρωπαϊκό Ίδρυμα Ελεύθερου
Λογισμικού θα θέλαμε να μπορούμε να προωθήσουμε μια εναλλακτική που να σέβεται την ελευθερία σας
και την ιδιωτικότητά σας. Απποφασίσαεμε, λοιπόν, να κάνουμε λίγη έρευνα και να οργανώσουμε ένα
workshop για τις εναλλακτικές του WhatsApp κατά την τελευταία μας συνάντηση FSFE στην Έσση.
Ο Hannes Hauswedell και ο Torsten Grote <a href="http://freedom-blog.net/2014/06/what-to-use-instead-of-whatsapp-and-threema/">ανακεφαλαίωσαν
τα αποτελέσματα</a>.</p>

<h2>Κάτι εντελώς διαφορετικό</h2>

<ul>

<li>Δραστηριότητες Τοπικών Ομάδων: Το FSFE είχε επαγγελματικά εξωτερικά περίπτερα στο <a href="https://blogs.fsfe.org/franz.gratzer/2014/06/11/booth-on-the-vegan-summer-festival-in-vienna-2014/">Καλοκαιρινό φεστιβάλ
  vegan στη Βιέννη</a>, καθώς και στο <a href="http://www.softmetz.de/2014/06/14/freie-software-offene-standards-und-freie-inhalte-beim-ersten-corso-leopold-2014/">Corso
  Leopold στο Μόναχο</a>. Στη συνάντηση Ελεύθερου Λογισμικού στην Αθήνα του FSFE,
η τοπική μας ομάδα συζήτησε για το πώς να στήσετε τον δικό σας σπιτικό διακομιστή. Ο Νίκος Ρούσσος
τεκμηρίωσε <a href="http://www.roussos.cc/2014/06/23/fedora-beaglebone-black/">πώς να στήσετε έναν
σπιτικό διακομιστή με το Fedora και το Beagle Bone Black</a>. Η τοπική μας ομάδα στη Φραγκφούρτη
<a href="https://blogs.fsfe.org/guido/2014/06/report-from-fellowship-meeting-in-frankfurt-june-4/">εστίασε σε
θέματα κρυπτογράφησης</a>, και ο Hugo Roy, συντονιστής της τοπικής ομάδας στο Παρίσι, <a href="https://blogs.fsfe.org/hugo/2014/05/talk-about-the-fsfe-ubuntu-party-2014/">παρέθεσε μια
ομιλία στο τοπικό Ubuntu party</a>.</li>

<li>"Το Ελεύθερο Λογισμικό χρειάζεται μια ισχυρή κοινότητα. Αν αποτύχουμε να προσελκύσουμε όλους όσους
επιθυμούν να δουλέψουν για το Ελεύθερο Λογισμικό, τότε πυροβολούμε τα ίδα μας τα πόδια." <a href="https://blogs.fsfe.org/gerloff/2014/06/06/four-social-rules-for-a-no-asshole-zone/">έγραψε
ο Karsten Gerloff στην ανάρτηση του ιστολογίου του "Τέσσερις κοινωνικοί κανόνες για μια 'Ζώνη χωρίς
μαλ@#*+'"</a>. Οι συντονιστές των τοπικών μας ομάδων είχαν, επίσης, μια παρόμοια συζήτηση, και άρχισαν
<a href="https://public.pad.fsfe.org/p/CodeOfConduct">με έναν κώδικα συμπεριφοράς
για τις συζητήσεις του FSFE</a>. Μας ενδιαφέρουν τα δικά σας σχόλια στο σχετικό pad.</li>

<li>Η κοινότητα του Ελεύθερου Λογισμικού έχει τώρα 33 υποστηρικτές στο Ευρωπαϊκό
Κοινοβούλιο. Όλοι τους <a href="https://fsfe.org/news/2014/news-20140528-01.html">υπέγραψαν το Σύμφωνο
Ελεύθερου Λογισμικού για τις Ευρωπαϊκές εκλογές</a>, και είμαστε βέβαιοι ότι θα υπάρξουν
περιστάσεις στις οποίες θα τους υπενθυμίσουμε την υπόσχεση που έδωσαν, και θα τους ζητήσουμε
να υποστηρίξουν το σκοπό μας.</li>

<li>Ο Πρόεδρός μας, ο Karsten Gerloff, <a href="https://blogs.fsfe.org/gerloff/2014/06/30/talking-to-the-church-about-free-software/">παρέθεσε
μια κεντρική ομιλία στο Ευρωπαϊκό Συνέδριο Χριστιανικού Ίντερνετ</a>. Στη συνέχεια, ενας ιερέας του
ζήτησε να <a href="https://blogs.fsfe.org/gerloff/2014/06/30/free-software-in-the-church-from-principles-to-practice/">σχολιάσει
ένα προσχέδιο στρατηγικής για μετάβαση των εκκλησιών της θρησκείας του προς το Ελεύθερο Λογισμικό,
πράγμα που ο Karsten έκανε</a>.</li>

<li>Από τις 7 στις 8 Ιουνίου 2014, η Fundația Ceata, μια συνεργαζόμενη οργάνωση του FSFE,
διοργάνωσε το δεύτερο Συνέδριο Συν-απελευθερωτή (Coliberator conference) στο Βουκουρέστι. Στην πρώτη έκδοση,
ο Πρόεδρος του FSFE,ο Karsten Gerloff, παρέθεσε την κεντρική ομιλία, ενώ σε αυτή την έκδοση ήταν η σειρά του
Richard Stallman, Προέδρου του FSF. Η πρώτη σειρά ομιλιών έχει ήδη δημοσιευθεί
<a href="http://coliberator.ro/">στην ιστοσελίδα του
Συνεδρίου</a>.</li>

<li>Ο Guido Arnold προωθεί τα <a href="https://blogs.fsfe.org/guido/2014/06/free-software-in-education-news-may/">νέα
του Ελεύθερου Λογισμικού από τον τομέα της εκπαίδευσης - Μαϊος 2014</a>.</li>

<li>Δημόσια Διοίκηση: Το Joinup αναφέρει ότι <a href="https://joinup.ec.europa.eu/community/osor/news/london-complex-proprietary-licences-encourage-open-source">η
πολυπλοκότητα των αδειών ιδιοκτησιακού λογισμικού λειτουργεί ενθαρρυντικά για την υιοθέτηση Ελεύθερου
Λογισμικού από την Αρχή Μείζονος Λονδίνου (Greater London Authority)</a>, ότι η <a href="https://joinup.ec.europa.eu/community/osor/news/extremadura-health-care-has-switched-open-source">Υγειονομική φροντίδα στην περιφέρεια της
Extremadura μετέβη σε Ελεύθερο Λογισμικό</a>, και ότι η Γερμανική πόλη της <a href="https://joinup.ec.europa.eu/community/osor/news/leipzig-switching-open-source-office-suites">Λειψίας
πραγματοποίησε ήδη τη μετάβαση σε 2792 από τις 4300 θέσεις εργασίας της πόλης σε σουίτες γραφείου
Ελεύθερου Λογισμικού Apache OpenOffice και LibreOffice</a>. Αναμένουν πως "στα
πρώτα πέντε χρόνια, η προσδοκώμενη εξοικονόμηση θα εξουδετερωθεί από τα κόστη εξόδου
που συνδέονται με το ιδιοκτησιακό λογισμικό που χρησιμοποιεί η πόλη."</li>

<li>Από το <a href="http://planet.fsfe.org">planet aggregation</a>:</li>

<ul>

<li>Περισσότρες γυναίκες ομιλητές στο συνέδριο και ATM που τρέχουν GNU/Linux. Ο Torsten
παρέθεσε μια <a href="http://blog.grobox.de/2014/liberte-seu-android-at-fisl15/">ομιλία για
την εκστρατεία Ελυθερώστε το Android σας, στο FISL της Βραζιλίας</a>?</li>

<li>Υπό το σύνθημα "τα δεδομένα σας στις μυστικές υπηρεσίες κατασκοπείας" η Γερμανική
Ανθρωπιστική Ένωση οργάνωσε μια "παρέλαση ιστολογίων" (blog parade), ζητώντας από διάφορες άλλες οργανώσεις να
  συμμετάσχουν με μια ανάρτηση ιστολογίου. Ο Erik Albers έγραψε μια ανάρτηση <a href="https://blogs.fsfe.org/eal/2014/06/20/verschluesselung-mit-freier-software/">"Προστασία
    κατά της επιτήρησης μέσω της κρυπτογράφησης με Ελεύθερο Λογισμικό" (στα
  Γερμανικά)</a>.</li>

<li>Οι συναντήσεις Randa, μια συλλογή sprints που κάνουν καλύτερο το λογισμικό του KDE
χρειάζονται τη βοήθειά σας για τη φετεινή έκδοση. <a href="http://www.kde.org/fundraisers/randameetings2014/index.php">Ο Mario Fux
ζητά από όλους να διαδώσετε το μήνυμα, να βοηθήσετε, και να κάνετε μια δωρεά για την υποστήριξή
τους</a>.</li>

<li>Ο Hugo Roy απαριθμεί μερικά <a href="http://hroy.eu/tips/awesome-tools/">"εκπληκτικά
  εργαλεία" που χρησιμοποιεί και ο ίδιος, αλλά τα οποία είναι ελάχιστα γνωστά</a>.</li>

<li>Ο Bdale Garbee έγραψε για το <a href="http://www.gag.com/bdale/blog/posts/TeleGPS_v1.0.html">TeleGPS, μια
εύχρηστη πλατφόρμα, μόνο για παρακολούθηση, που προσφέρει εντοπισμό GPS</a>.</li>

<li>Φωτογραφία: Ο Hannes άρχισε να <a href="https://blogs.fsfe.org/h2/2014/07/01/photo-of-the-month-2014-07/">δημοσιεύει
μια φωτογραφία του μήνα</a>, την οποία επεξεργάσθηκε με το Ελεύθερο Λογισμικό Darktable, και ο Paul
Boddie εξηγεί πώς <a href="https://blogs.fsfe.org/pboddie/?p=784">ρύθμισε τις προεπισκοπήσεις εικόνων με το
digiKam</a>.</li>

<li>Ο Björn Schießle περιγράφει <a href="http://blog.schiessle.org/2014/06/10/combine-claws-mail-with-todo-txt/">πώς
να ενσωματώσετε το λογισμικό με τη λίστα πραγμάτων που έχετε να κάνετε "ToDo.txt" μέσα στο Claws Mail</a>.</li>

<li>Ο Sam Tuke, πρώην εργαζόμενος στο FSFE, εξηγεί <a href="http://samtuke.com/2014/06/backup-multiple-email-accounts-automatically-on-linux/">πώς
να παίρνετε αυτόματα εφεδρικά αντίγραφα e-mail, από πολλούς λογαριασμούς ταυτοχρόνως, σε GNU/Linux</a>.</li>

</ul>
</ul>

<h2>Δραστηριοποιηθείτε: Διαδώστε τον οδηγό αυτοάμυνας με τα e-mail!</h2>

<p><a href="https://emailselfdefense.fsf.org/">Ο Οδηγός αυτοάμυνας με τα e-mail
  του FSF</a> και το αντίστοιχο <a href="https://emailselfdefense.fsf.org/en/infographic.html">infographic</a> αποτελούν
καλό υλικό για να εξηγήσετε την κρυπτογράφηση των e-mail στο ευρύτερο κοινό. Εδώ και αρκετό καιρό
τώρα, το FSFE <a href="/contribute/spreadtheword.html#promo-material">στέλνει
υλικό με πληροφορίες για το Ελεύθερο Λογισμικό σε ακτιβιστές</a>. Πέραν των γενικών
πληροφοριών για το Ελεύθερο Λογισμικό, τα Ανοικτά Πρότυπα, τη Διαχείρηση Ψηφιακών
Περιορισμών, ή το F-Droid, θα θέλαμε να διανείμουμε και το infographic στο
μέλλον.</p>

<p>Πριν αρχίσουμε να εκτυπώνουμε μια μεγάλη ποσότητα και να τη στέλνουμε στις <a href="/about/localteams.html">τοπικές μας ομάδες</a> και σε άλλους ακτιβιστές ανά την
Ευρώπη, θα θέλαμε να δοκιμάσετε το infographics με τους φίλους σας, την οικογένειά σας και τους
συναδέλφους σας. Προσπαθήστε να δείτε αν δυσκολεύονται να καταλάβουν κάποια τμήματα και
<a href="/contact/community.html">χρησιμοποιήστε τις δημόσιες λίστες μας για συζήτηση</a>, ούτως ώστε
--μαζί με την ομοθυγατρική μας οργάνωση--να μπορέσουμε να τα τροποπιήσουμε, αν αποδειχθεί απαραίτητο.</p>


<p>Ευχαριστούμε όλους τους <a href="/contribute/contribute.html">εθελοντές</a>, <a href="http://fellowship.fsfe.org/join">τα Μέλη</a> και 
<a href="/donate/thankgnus.html">τους Εταιρικούς Χορηγούς</a> που καθιστούν εφικτό το έργο μας,<br/>
<a href="/about/kirschner">Matthias Kirschner </a> - <a href="http://www.fsfe.org">FSFE</a></p>
    </div>
    <!--/e-content-->

</body>
        <sidebar promo="about-fsfe">
            <h3>FSFE News</h3>
            <ul>
                <li><a href="/news/">Δελτία Τύπου</a></li>
                <li><a href="/news/newsletter.html">Αρχείο Ενημερωτικών Δελτίων</a></li>
                <li><a href="/events/">Επερχόμενες εκδηλώσεις</a></li>
                <li><a href="http://planet.fsfe.org/">Planet Blogs</a></li>
                <li><a href="/contact/community.html">Συζητήσεις για το Ελεύθερο Λογισμικό</a></li>
            </ul>
        </sidebar>
<author id="kirschner"/>
<date>
<original content="2014-07-04"/>
</date>
<followup>donate</followup>
<tags>
	<tag>newsletter</tag>
	<tag>ayc</tag>
	<tag>drm</tag>
</tags>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
