<?xml version="1.0" encoding="utf-8" ?>

<html>
  <head>
    <title>FSFE - Περίγραμμα - Georg C. F. Greve - Βιογραφικό Σημείωμα</title>
  </head>

  <body>

<img src="greve.jpg" border="0" alt="[ Picture of Georg Greve ]" align="right"/>
<h1 align="left">Georg C. F. Greve</h1>
<h2>Βιογραφικό Σημείωμα</h2>
<b>(Ενημέρωση: Νοέμβριος 2010)</b>

<p>Ο Georg C. F. Greve γεννήθηκε το 1973 στο Helgoland, Γερμανία. 
Η καριέρα του ώς αυτοδίδακτου προγραματιστή λογισμικού ξεκίνησε 
γύρω στα 1987 με τη συμμετοχή του σε διάφορα bulletin board systems (BBS). 
Η πρώτη του επαγγελματική δημοσίευση ήταν ένα πρόγραμμα assembler 
που εκδόθηκε το 1992. Στα επόμενα χρόνια εργάστηκε ως προγραματιστής 
για το Πανεπιστημιακό Ιατρικό Κέντρο του Hamburg-Eppendorf, και για την 
'iD-Pro', μια μικρή εταιρία Ελεύθερου Λογισμικού στη Γερμανία. 
Ο κ. Greve επίσης έχει συμβάλλει με κώδικα στο Πρόγραμμα GNU.</p>

<p>Η ακαδημαϊκή του καριέρα άρχισε το 1992, όταν ο Georg Greve ξεκίνησε 
να μελετάει Φυσική στο Πανεπιστήμιο του Αμβούργου. Οι ακαδημαϊκές του 
επιδόσεις περιλαμβάνουν ένα πτυχίο με ειδίκευση στη φυσική ωκεανογραφία 
και ένα μεταπτυχιακό δίπλωμα ειδίκευσης στη βιοφυσική. Επίσης ολοκλήρωσε 
μια διπλωματική εργασία στη Φυσική πάνω σε μικροσκοπικούς καθετήρες σάρωσης 
(scanning probe microscopy, SXM), μια διεπιστημονική εργασία στην περιοχή 
της νανοτεχνολογίας που έγινε στο τμήμα Πληροφορικής του Πανεπιστημίου 
του Αμβούργου.</p>

<p>Ομιλητής για το Πρόγραμμα GNU από το 1998, ο Georg Greve ξεκίνησε να γράφει
μια μηνιαία στήλη για το Πρόγραμμα GNU και το Ελεύθερο Λογισμικό γενικά το 1999
με τον τίτλο "Brave GNU World." Η στήλη τυπωνόταν στα Αγγλικά, Γερμανικά, 
Γαλλικά, Κορεατικά, Ιαπωνικά και Πορτογαλικά και ανέλυε τον οικονομικό, 
πολιτικό και κοινωνικό αντίκτυπο του Ελεύθερου Λογισμικού και εμβάθυνε σε 
διάφορα έργα Ελεύθερου Λογισμικού.</p>

<p>Το 2000, ο Georg Greve κινητοποίησε μια ομάδα από άτομα με παρόμοιες ιδέες
να ιδρύσουν το Ευπωπαϊκό Ίδρυμα Ελεύθερου Λογισμικού (Free Software Foundation
Europe, FSFE), έναν μη-κερδοσκοπικό οργανισμό και αρμόδιο κέντρο για την
προώθηση, προστασία και πολιτική εκπροσώπηση του Ελεύθερου Λογισμικού στην
Ευρώπη.</p>

<p>Ως ιδρυτής και πρόεδρος του FSFE από το 2001 μέχρι το 2009, ο κ. Greve:</p>

<ul>
  <li>έχει διατελέσει Πρόεδρος της Γενικής Συνέλευσης του FSFE και έχει
  υπηρετήσει ως ο κύριος εκπρόσωπος του οργανισμού σε άλλους οργανισμούς,
  κυβερνήσεις και διακυβερνητικούς οργανισμούς, συμπεριλαμβανομένων των
  Ηνωμένων Εθνών και της Ευρωπαϊκής Επιτροπής·</li>

  <li>έχει συμμετάσχει στην Παγκόσμια Σύνοδο Κορυφής για την Κοινωνία της
  Πληροφορίας (World Summit on the Information Society, WSIS) με διάφορες
  ιδιότητες, όπως την ιδιότητα του αντιπροσώπου του συντονιστικού κύκλου 
  της Γερμανικής Κοινωνίας των Πολιτών στη Γερμανική Κυβερνητική αντιπροσωπεία,
  ως εταίρος συντονιστής της ομάδας εργασίας της Κοινωνίας των Πολιτών για
  τα Διπλώματα Ευρεσιτεχνίας, τα Πνευματικά Δικαιώματα και τα Εμπορικά Σήματα,
  με πολιτική ανάλυση, στρατηγικές θεωρήσεις και τακτική εφαρμογή των πολιτικών
  θέσεων πάνω στο Ελεύθερο Λογισμικό, τα Ανοιχτά Πρότυπα και τα ζητήματα της
  Ελευθερίας της Γνώσης για την Κοινωνία των Πολιτών·</li>

  <li>έχει εποπτεύσει τη συνεργασία ανάμεσα στο FSFE και την Ομάδα της Samba
  σχετικά με την υπόθεση της αντιμονοπωλιακής νομοθεσίας εναντίον της Microsoft
  από την Ευρωπαϊκή Επιτροπή και την μετέπειτα παρέμβαση στο Πρωτοδικείο των
  Ευρωπαϊκών Κοινοτήτων (CFI)·</li>

  <li>έχει συντονίσει την ομάδα δημόσιας πολιτικής του FSFE, με ανάλυση,
  στρατηγικό σχεδιασμό και τακτική εφαρμογή για πολλά θέματα σε διάφορα
  fora, όπως τον Παγκόσμιο Οργανισμό Πνευματικής Ιδιοκτησίας των Ηνωμένων
  Εθνών (WIPO) και το Forum Διακυβέρνησης Διαδικτύου (IGF)·</li>

  <li>έχει αναπτύξει σχήματα για διάφορες δραστηριότητες του οργανισμού, π.χ.
  την Ομάδα Εργασίας Ελευθερίας (Freedom Task Force, FTF), και έχει εποπτεύσει
  την εφαρμογή αυτών των σχημάτων·</li>

  <li>έχει εκπροσωπήσει τον οργανισμό σε συμβούλια έργων της ΕΕ, στα οποία και
  συμμετείχε, όπου συχνά ήταν υπεύθυνος για ζητήματα στρατηγικής και για τη 
  νομική ενημερότητα·</li>

  <li>έχει προσφέρει κατάρτιση σε διαχειριστές έργων στην Παγκόσμια Τράπεζα 
  σχετικά με τις στρατηγικές οικονομικές, πολιτικές, κοινωνικές και 
  αναπτυξιακές επιπτώσεις του Ελεύθερου Λογισμικού, συμπεριλαμβανομένων 
  επιχειρηματικών μοντέλων και παραδειγμάτων βέλτιστων πρακτικών·</li>

  <li>έχει συγγράψει και εκδώσει πολλά κείμενα για τον οργανισμό, τα οποία
  περιλαμβάνουν και τη συμμετοχή του στη συγγραφή του Συμφωνητικού Άδειας
  Εμπιστευτικότητας (Fiduciary Licence Agreement, FLA)·</li>

  <li>έχει διευκολύνει την οικοδόμηση συναίνεσης σε διάφορες ομάδες εργασίας
  εντός και εκτός του οργανισμού όπως και σε μικτές ομάδες εθελοντών και 
  προσωπικού·</li>

  <li>έχει συντονίσει την εργασία προσωπικού και εθελοντών 
  μέσα στον οργανισμό·</li>
</ul>

<p>Ανάμεσα στον Αύγουστο του 2007 και τον Απρίλιο του 2008, ο κ. Greve υπέγραψε
συμβόλαιο με την Google ως Διευθυντής Τεχνικών Προγραμμάτων / Ειδικός για τα 
Ανοιχτά Πρότυπα για τη διαδικασία προτυποποίησης ISO DIS 29500. Ο Georg Greve
εκπροσώπησε την Google ενώπιον διαφόρων οργανισμών προτυποποίησης και υπηρέτησε
ως μέλος του Γερμανικού (DIN) και του Ελβετικού (SNV) οργανισμού προτυποποίησης.
Ασχολήθηκε με τεχνική και στρατηγική ανάλυση, βοήθησε στην κατάρτιση των τοπικών
αντιπροσώπων της εταιρίας και συντόνισε τις δραστηριότητες της Google για τη
Συνάντηση Επίλυσης με Ψηφοφορία (Ballot Resolution Meeting, BRM) της διαδικασίας
DIS-29500.</p>

<p>Το 2008, 2009 και 2010 ο κ. Greve υπηρέτησε ως επιθεωρητής για την 
Ευρωπαϊκή Επιτροπή στο πρόγραμμα QualiPSo IST-FP6-034763, παρέχοντας 
στρατηγική ανάλυση και συμβουλευτική σχετικά με τους στόχους του προγράμματος 
και αξιολόγηση της επιτυχίας του προγράμματος προς στη διαχειριστική αρχή του 
προγράμματος και την Επιτροπή.</p>

<p>Μεταξύ Σεπτεμβρίου 2009 και Ιανουαρίου 2010, ο Georg Greve επίβλεψε 
την έναρξη της
<a href="http://odba.org">Open Database Alliance (ODBA)</a> ως ένα σώμα 
της βιομηχανίας του Ελεύθερου Λογισμικού για να προβάλλει την ανάπτυξη 
και την επέκταση της τεχνολογίας βάσεων δεδομένων ελεύθερου Λογισμικού. 
Συνεχίζει να είναι μέλος του ΔΣ της ODBA από τον Φεβρουάριο του 2010.</p>

<p>Ο Georg Greve είναι ένας έμπειρος συγγραφέας με εκατοντάδες δημοσιεύσεις στα
Αγγλικά και Γερμανικά και ένας έμπειρος ομιλητής με αποκόμιση εμπειρίας από
πολλές διαλέξεις, κεντρικές ομιλίες και σεμινάρια που απευθύνονται σε ένα ευρύ
ακροατήριο ανά τον κόσμο.</p>

<p>Στις 18 Δεκεμβρίου 2009 απονεμήθηκε ο Ομοσπονδιακός Σταυρός του
Τάγματος της Αξίας σε κορδέλα από την Ομοσπονδιακή Δημοκρατία της
Γερμανίας στον Georg Greve για τα επιτεύγματά του στο Ελεύθερο
Λογισμικό και τα Ανοιχτά Πρότυπα. Η τελετή έγινε τον Μάιο του 2010
στην πρεσβεία της Γερμανίας στη Βέρνη.
</p>

<p>Η τρέχουσα κύρια απασχόλησή του είναι αυτή του CEO &amp; Προέδρου του ΔΣ
της <a href="http://kolabsys.com">Kolab Systems AG</a>, οικία του
Software Kolab Groupware Solution.</p>

<p>Ο κ. Greve είναι παντρεμένος με δύο παιδιά και ζει στο Küsnacht 
κοντά στη Ζυρίχη, στην Ελβετία.</p>

<h3>Περισσότερες πληροφορίες για τον Georg Greve</h3>
<ul>
 <li><a href="http://www.xing.com/profile/Georg_Greve">XING Profile</a></li>
 <li><a href="http://www.linkedin.com/in/GeorgGreve">LinkedIn Profile</a></li>
 <li><a href="http://en.wikipedia.org/wiki/Georg_C._F._Greve">Wikipedia</a></li>
</ul>

  </body>

  <timestamp>$Date: 2012-07-09 15:36:42 +0200 (Mo, 09. Jul 2012) $ $Author: guest-sstavra $</timestamp>
</html>
<!--
Local Variables: ***
mode: xml ***
End: ***
-->
