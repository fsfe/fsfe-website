<?xml version="1.0" encoding="UTF-8"?>
<html newsdate="2012-02-28">
  <head>
    <title>Το FSFE ξεκινάει δράση για ένα ελεύθερο σύστημα Android</title>
  </head>
  
  <body>

    <h1>Το FSFE ξεκινάει δράση για ένα ελεύθερο σύστημα Android</h1>
	
	<p newsteaser="yes">
	Τα έξυπνα κινητά έχουν πρόβλημα με το ιδιωτικό απόρρητο.
	Αυτός είναι ένας από τους λόγους για τους οποίους το Ευρωπαϊκό 
        Ίδρυμα Ελεύθερου Λογισμικού (Free Software Foundation Europe - FSFE)
	ξεκινάει σήμερα τη <a href="/campaigns/android/android.html">δράση 
        «Ελευθερώστε το Android σας!»</a>.
	</p>
	
	<p>
	«Στους χρήστες αξίζει να έχουν πλήρη έλεγχο στις κινητές συσκευές τους»,
	δηλώνει ο Torsten Grote, μέλος του FSFE και εμπνευστής της δράσης.
	«Αν το τηλέφωνό σας δουλεύει με Ελεύθερο Λογισμικό, εσείς είστε το
        αφεντικό». Αν εκτελεί ιδιοκτησιακό λογισμικό, παραδίδετε τον έλεγχο
        της ψηφιακής σας ζωής σε κατασκευαστές και προγραμματιστές εφαρμογών».
	</p>

	<p>
	Η απουσία ελευθερίας στο λογισμικό με το οποίο λειτουργούν τα έξυπνα 
        κινητά τηλέφωνα και τα πινάκια (tablets) γίνεται όλο και περισσότερο
        προβληματική. Πολλές εφαρμογές
	<a href="https://en.wikipedia.org/wiki/Carrier_IQ">κατασκοπεύουν τους
        χρήστες τους χωρίς εκείνοι να το γνωρίζουν</a> (Carrier IQ) και
	<a href="http://www.guardian.co.uk/technology/2012/feb/15/apple-iphone-address-book-privacy">μεταδίδουν προσωπικά δεδομένα όπως τα βιβλία διευθύνσεων 
στο iPhone</a>.
	Άλλες συσκευές είναι πλήρως κλειδωμένες, δεν αφήνουν τους χρήστες 
        να αφαιρέσουν συγκεκριμένες εφαρμογές ή απλά δεν τους στέλνουν 
        ενημερώσεις.
	Η δράση «Ελευθερώστε το Android σας!» διαφημίζει εκδόσεις Android 
        που έχουν βελτιστοποιηθεί για να έχει ο χρήστης τον έλεγχο και
	<a href="http://f-droid.org/">μια εναλλακτική αγορά που παρέχει 
        αποκλειστικά εφαρμογές ελεύθερες όπως στην ελευθερία</a>.
	Επίσης απευθύνει πρόσκληση για συμμετοχή σε διάφορες πρωτοβουλίες 
        και για την αναγνώριση βασικών εφαρμογών οι οποίες δεν έχουν ακόμη 
        ελεύθερες εναλλακτικές λύσεις.
	</p>

	<p>
	«Το λειτουργικό σύστημα Android μπορεί να είναι κατά κύριο λόγο
        ελεύθερο, αλλά πολλές εφαρμογές δεν είναι», δηλώνει ο Karsten Gerloff, 
        Πρόεδρος του FSFE.
	«Οι κινητές συσκευές περιέχουν πολλά στοιχεία για τη ζωή μας. Με αυτήν
        τη δράση, δεν θα ευαισθητοποιήσουμε μόνο για το πόσο σημαντική είναι
        η ιδιωτικότητα και η ελευθερία στα έξυπνα κινητά και στα πινάκια.
	Θα δώσουμε επίσης στους χρήστες τα μέσα για να βελτιώσουν οι ίδιοι τις
        δικές στους συσκευές».
	</p>

	<p>
	Η δράση Ελευθερώστε το Android σας ενθαρρύνει τον κόσμο να έρχεται 
        σε επαφή με προγραμματιστές χρήσιμων ιδιοκτησιακών εφαρμογών. Συχνά οι 
        εφαρμογές αυτές διανέμονται χωρίς χρέωση, αλλά όχι με κάποια ελεύθερη 
        άδεια χρήσης. Η ανταπόκριση και οι ενστάσεις των προγραμματιστών
	συλλέγονται και 
        <a href="http://wiki.fsfe.org/Android">αναλύονται σε ένα wiki</a>.
	</p>

	<p>
	Αυτή τη στιγμή το FSF και ο Γερμανικός οργανισμός ιδιωτικού απορρήτου
        FoeBuD e.V. συνεργάζονται με το FSFE σε μια προσπάθεια να βελτιώσουν
        τις συνθήκες για την ελευθερία στο λογισμικό και το ιδιωτικό απόρρητο
        στο χώρο των κινητών. Το FSFE με χαρά προσβλέπει στη συμμετοχή και 
        άλλων οργανώσεων στη δράση αυτή.
	</p>

  </body>

  <timestamp>$Date: 2012-02-27 15:44:43 +0200 (Mon, 27 Feb 2012) $Author: rolf_camps $</timestamp>

  <tags>
    <tag>en</tag>
    <tag>front-page</tag>
  </tags>
</html>
<!--
Local Variables: ***
mode: xml ***
End: ***
-->
