<?xml version="1.0" encoding="UTF-8"?>
<html newsdate="2024-01-09">
<version>1</version>

<head>
	<title>Pronti per ‘I Love Free Software Day’ 2024?</title>
</head>

<body>
<h1>Pronti per ‘I Love Free Software Day’ 2024?</h1>
<p>Ogni anno, il 14 febbraio, la FSFE, insieme alle organizzazioni di Software Libero di tutto il mondo, celebra l’“I Love Free Software Day”: una giornata speciale di gratitudine vero tutti i collaboratori di progetti di Software Libero, grandi o piccoli che siano.</p>

<img src="https://pics.fsfe.org/uploads/medium/c8/34/680bd97ee6bdb4767f5c036f4ec5.jpg" 
  alt="Un DJ che suona in occasione di ILoveFS Day 2023 a c-base, a Berlino" />

<p>Poiché il software libero è alla base degli strumenti che usiamo ogni giorno, vogliamo creare un'occasione per celebrare coloro che lo rendono possibile! Che si tratti di sviluppatori, amministratori di sistema, moderatori di comunità, revisori, entusiasti, ci sono molte persone estremamente appassionate che lavorano dietro le quinte per rendere il mondo un posto migliore, una stringa alla volta.</p>
<p>Intendiamo celebrare coloro che si impegnano per il Software Libero e coloro che lo sostengono in qualsiasi altro modo, e vogliamo condividere il nostro apprezzamento verso gli innumerevoli collaboratori del Software Libero. Cogliamo inoltre l’occasione per promuovere il Software Libero, ovvero software che è libero di essere usato, compreso, migliorato e condiviso.</p>
<p>Crediamo fermamente che le comunità che si occupano di Software Libero siano un luogo amichevole e accogliente. Ci sforziamo tutti di essere eccellenti gli uni con gli altri! Durante l’“I Love Free Software Day” condividiamo il nostro amore per il Software Libero anche con coloro che ci circondano. Un semplice “grazie” motiva le altre persone a continuare a dare il proprio contributo, incoraggia nuove persone a unirsi e forma una comunità amichevole e accogliente. Partecipa a “I Love Free Software Day 2024: Costruiamo il futuro con il Software Libero” e condividi la tua gratitudine!</p>
<p>Per l’“I Love Free Software Day 2024: Costruiamo il futuro con il Software Libero”, vogliamo concentrarci sul <strong>coinvolgimento delle giovani generazioni</strong> nel Software Libero, poiché sono loro che daranno forma al futuro. Pertanto, vi invitiamo a organizzare un evento rivolto ai giovani per mettere in evidenza il loro contributo al Software Libero.</p>
<p>Per trovare altre idee su come prendere parte all’“I Love Free Software Day 2024”, ecco alcuni spunti:</p>
<ul>
	<li>crea un breve video con un messaggio di ringraziamento al tuo progetto di software libero preferito. Poi, potresti condividerlo attraverso il canale social media che preferisci, usando l’hashtag #ilovefs.</li>
	<li>Con il nostro <a href="https://sharepic.fsfe.org">Sharepic Generator</a>, crea una Sharepic in cui appari tu, includendo un messaggio di ringraziamento personale. Poi, potresti condividerla sui social media usando l’hashtag #ilovefs.</li>
	<li>Organizza <strong>un incontro</strong> nel tuo territorio, invitando colleghi, amici, o familiari. Magari vicino a te c’è <a href="/about/groups.html">un gruppo locale di FSFE</a> e potresti contattarlo!</li>
	<li>Ordina gratuitamente alcuni <strong>sticker</strong> e <strong>poster</strong> di ilovefs!</li>
	<li>Scatta tante foto e condividile sui social media utilizzando l’hashtag #ilovefs.</li>
	<li><a href="/contribute/spreadtheword.html#ilovefs">Ordina gratuitamente le <strong>cartoline</strong> di ilovefs</a> per inviarle al progetto o sviluppatore di Software Libero che ti piace!</li>
	<li>Condividi ciò che sai sul Software Libero e diffondi informazioni riguardo le quattro libertà su cui si basa: utilizzo, comprensione, miglioramento e condivisione.</li>
	<li>Per maggiori informazioni, idee e ispirazione, guarda <a href="https://ilovefs.org">la pagina dedicata a I Love Free Software</a>!</li>
</ul>

<p>L’“I Love Free Software Day” è un’importante tradizione per la comunità del Software Libero. Più persone riusciamo a coinvolgere in questa giornata, più riusciremo a mostrare quanto importanti siano gli sviluppatori e i sostenitori del Software Libero per la nostra società. Mercoledì 14 febbraio prendi un po’ del tuo tempo per condividere il tuo amore per il Software Libero!</p>
<p>Non esitare a contattarci se desiderassi maggiori informazioni o ti servisse aiuto!</p>
</body>
	
<tags>
 <tag key="front-page"/>
 <tag key="ilovefs">I Love Free Software</tag>
</tags>

<image url="https://pics.fsfe.org/uploads/medium/c8/34/680bd97ee6bdb4767f5c036f4ec5.jpg" 
		alt="Un DJ che suona in occasione di ILoveFS Day 2023 a c-base, a Berlino" />

</html>
