<?xml version="1.0" encoding="UTF-8" ?>

<html newsdate="2009-06-09" type="newsletter">
<head>
  <title>FSFE Ενημερωτικό Δελτίο - Μάιος 2009 </title>
</head>
<body>

<h1>FSFE Ενημερωτικό Δελτίο - Μάιος 2009</h1>

<p newsteaser="yes">Ο Μάιος ήταν ένας δραστήριος μήνας για εμάς. Όχι μόνο επειδή
οι πρώτες πραγματικές ηλιαχτίδες άρχισαν να εμφανίζονται σε όλην την Ευρώπη, αλλά
κυρίως επειδή κατά τη διάρκεια όλου του μήνα διενεργήσαμε την πρώτη μας εκλογική
διαδικασία για την εκλογή ενός Μέλους αντιπροσώπου στη Γενική Συνέλευση (ΓΣ) του
FSFE. Επιπλέον, δημοσιεύσαμε πρόσκληση εκδήλωσης ενδιαφέροντος για τις θέσεις του
συντονιστή και του προσωπικού στο νομικό μας τμήμα, και η Αυστριακή ομάδα ολοκλήρωσε
τη δύσκολη και ικανοποιητική περιήγηση σε όλην την Αυστρία, συμμετέχοντας στη
"Linuxwochen Eisenstadt".</p>

<p>Τώρα, κατά τη συγγραφή του προσχεδίου αυτού του ενημερωτικού δελτίου, ο Matthias
Kirschner ανακοίνωσε το αποτέλεσμα της εκλογής, συνεπώς αν θέλετε να μάθετε ποιο 
είναι το πρώτο Μέλος που θα συμμετάσχει στη Γενική Συνέλευση του FSFE, συνεχίστε
την ανάγνωση!</p>

<p align="right">Giacomo Poderi</p>

   <h3>Περιεχόμενα</h3>
<ol>
<li><a href="#1" name="TOC1">Το FSFE συμμετέχει στην eLiberatica 2009, 22-23 Μαΐου</a></li>
<li><a href="#2" name="TOC2">Ενημέρωση στον PDFreaders.org για τα Ανοιχτά Πρότυπα</a></li>
<li><a href="#3" name="TOC3">Το FSFE αναζητά συντονιστή και στελέχη για το νομικό
 τμήμα</a></li>
<li><a href="#4" name="TOC4">Ο Bernhard Reiter δίνει διάλεξη στο Πανεπιστήμιο της
 Στουτγάρδης</a></li>
<li><a href="#5" name="TOC5">Σε αναζήτηση ιδεών για το σακίδιο των ονείρων σας</a></li>
<li><a href="#6" name="TOC6">Οι συνεντεύξεις στην Κοινότητα: Timo Jyrinki</a></li>
<li><a href="#7" name="TOC7">Το FSFE συμμετέχει στη "Linuxwochen Eisenstadt", Αυστρία
 8-9 Μαΐου</a></li>
<li><a href="#8" name="TOC8">Το FSFE καλωσορίζει την παρουσίαση του iUnika Libre UMPC
 στη Libremeeting 2009, 13 Μαΐου</a></li>

<strong>Στο επίκεντρο</strong>

<li><a href="#9" name="TOC9">Η ολοκλήρωση της ψηφοφορίας στην Κοινότητα για τη θέση
 στη ΓΣ και η ανακοίνωση του αποτελέσματος!</a></li>

<strong>Συνέβη στο παρελθόν</strong>

<li><a href="#10" name="TOC10">Εισαγωγή στο ενημερωτικό δελτίο του FSFE</a></li>

<strong>Επόμενες εκδηλώσεις</strong>

<li><a href="#11" name="TOC11">Συνάντηση της Κοινότητας στο Βερολίνο, 11 Ιουνίου</a></li>
<li><a href="#12" name="TOC12">Κοινωνική εκδήλωση διοργανώνεται παράλληλα με τη ΓΣ του FSFE,
 Miraflores de la Sierra, Ισπανία, 20 Ιουνίου</a></li>
<li><a href="#13" name="TOC13">Το FSFE συμμετέχει στη "LinuxTag 2009", Βερολίνο, 24-27
 Ιουνίου</a></li>
</ol>

<p></p>

	<h3><a name="1"/>Το FSFE συμμετέχει στην eLiberatica 2009, 22-23 Μαΐου</h3>
	
	<p>Οι αφίσες της Κοινότητας κάλυπταν τον τοίχο στη φετινή eLiberatica στο
Βουκουρέστι όπου ο πρόεδρος του FSFE Georg Greve ανάλυσε τα τρωτά σημεία των διαδεδομένων
πολιτικών για την καινοτομία για την παροχή ενός ισορροπημένου περιβάλλοντος για την
καινοτομία, τον ανταγωνισμό και τις δημόσιες προμήθειες στην ομιλία του "Ελεύθερο Λογισμικό
2009: προκλήσεις και ευκαιρίες". Έχοντας διοργανωθεί για μια ακόμη φορά από μια δραστήρια
ομάδα εθελοντών, η eLiberatica συνεχίζει να είναι ένα πολύ σημαντικό συνέδριο στην περιοχή
και έχουμε την πρόθεση να συμμετάσχουμε στην επόμενη, όπως κάναμε και σε όλες τις
προηγούμενες.</p>

<ul>
<li><a href="http://eliberatica.ro">http://eliberatica.ro</a></li>
</ul>


	<h3><a name="2"/>Ενημέρωση στον PDFreaders.org για τα Ανοιχτά Πρότυπα</h3>
	
	<p>Ο PDFreaders.org δεν έχει ακόμη συμπληρώσει έξι μήνες από τότε που ξεκίνησε,
ως ένα πρόγραμμα της Κοινότητας για να προβάλλει το Ελεύθερο Λογισμικό ανάγνωσης εγγράφων
PDF για όλες τις κύριες πλατφόρμες. Χάρη στη σκληρή δουλειά των Μελών και τη
συνεργασία με τον José E. Marchesi, από την ομάδα GNU PDF, ο PDFreaders.org τώρα
περιλαμβάνει μια σελίδα για τα Ανοιχτά Πρότυπα. Πρόκειται για μια σελίδα ευανάγνωστη 
με πλήρεις οδηγίες η οποία εξηγεί τις αποχρώσεις της μορφής αρχειοθέτησης
από την άποψη των προτύπων και παρέχει το τεχνικο-νομικό υπόβαθρο για τους λόγους 
σύμφωνα με τους οποίους μπορούμε να την υποστηρίξουμε.</p>

<ul>
<li><a href="http://pdfreaders.org/os.en.html">http://pdfreaders.org/os.en.html</a></li>
</ul>


	<h3><a name="3"/>Το FSFE αναζητά συντονιστή και στελέχη για το νομικό τμήμα</h3>
	
	<p>Ο οργανισμός μας, αργά αλλά σταθερά, αναπτύσσεται. Για τη διοίκηση του
αυξανόμενου φόρτου και των διαχειριστικών δυσκολιών, αρχίσαμε πρόσφατα να αναζητάμε
έναν Εκτελεστικό Διευθυντή (ΕΔ) ο οποίος θα εποπτεύει την καθημερινή εργασία του
οργανισμού. Παρόμοια, το νομικό μας τμήμα, η Ομάδα Εργασίας Ελευθερίας (FTF), 
μετατρέπεται σε παίκτη κλειδί στην Ευρωπαϊκή περιοχή της αδειοδότησης Ελεύθερου
Λογισμικού, όπως δείχνει η επιτυχία που είχε το "Δεύτερο Ευρωπαϊκό Τεχνικό Συνέδριο
Αδειοδότησης και Νομικών Θεμάτων για το Ελεύθερο Λογισμικό". Συνεπώς, αρχίσαμε να 
δεχόμαστε αιτήσεις για τις θέσεις του συντονιστή και του προσωπικού για την FTF.</p>

<ul>
<li><a href="http://fsfe.org/news/2009/news-20090515-01.html">http://fsfe.org/news/2009/news-20090515-01.html</a></li>
</ul>


	<h3><a name="4"/>Ο Bernhard Reiter δίνει διάλεξη στο Πανεπιστήμιο της Στουτγάρδης</h3>
	
	<p>Στις 7 Μαΐου, ο Bernhard Reiter έδωσε μια διάλεξη στο Πανεπιστήμιο της 
Στουτγάρδης με θέμα "Professional Free Software in Economy and Politics" ως τμήμα 
της διάλεξης "Free/Libre and Open Source Software Engineering". Ένα ανάμεικτο κοινό
20 ατόμων, από φοιτητές, ερευνητές, ακτιβιστές και ενδιαφερόμενους παρακολούθησε τη
διάλεξη. Ο Bernhard επικεντρώθηκε κυρίως στις έννοιες των αδειών χρήσης Ελεύθερου
Λογισμικού, αφού είχε κάνει μια επισκόπηση των αρχών του Ελεύθερου Λογισμικού, των
Ανοιχτών Προτύπων και των προβλημάτων γύρω από τα διπλώματα ευρεσιτεχνίας λογισμικού.</p>


	<h3><a name="5"/>Σε αναζήτηση ιδεών για το σακίδιο των ονείρων σας</h3>
	
	<p>Ως ένα νέο αντικείμενο για να προστεθεί στην αποθήκη με τα εμπορεύματα,
σχεδιάζουμε ένα σακίδιο, το οποίο θα ικανοποιήσει το γούστο και τις ανάγκες των
χακτιβιστών. Θέλουμε να ενθαρρύνουμε τα Μέλη και άλλους ενδιαφερόμενους να δώοουν
τη γνώμη τους για τις λεπτομέρειες. Πώς θα πρέπει να μοιάζει το σακίδιο που πάντα
ονειρευόσασταν; Τι θα πρέπει απαραίτητα να έχει; Και τι να μην έχει; Σκεφτόμαστε
για υλικό υψηλής ποιότητας, έτσι θα ήταν χρήσιμο να γνωρίζουμε ποια τιμή θεωρείται
λογική. Μπορείτε να στείλετε τις ιδέες σας στο:</p>

<ul>
<li><a href="mailto:dus@office.fsfeurope.org">dus@office.fsfeurope.org</a></li>
</ul>


	<h3><a name="6"/>Οι συνεντεύξεις στην Κοινότητα: Timo Jyrinki</h3>

	<p>Αυτόν τον μήνα, ο Stian Rødven Eide πήρε συνέντευξη από τον Timo Jyrinki
για τη σειρά "Η μικρότερη μονάδα ελευθερίας". Εκτός από Μέλος, ο Timo είναι και
η επαφή της ομάδας του Ubuntu στη Φινλανδία, το φιλικό προς τα μέσα πρόσωπο της 
Wikipedia στη Φινλανδία και ιδρυτής του τοπικού προγράμματος νομικής υπεράσπισης 
Vapaa Suomi (Ελεύθερη Φινλανδία). Στη συνέντευξη, ο Timo μας λέει για το ενδιαφέρον 
του στα γραφικά υπολογιστών, για τη δραστηριοποίησή του ως προγραμματιστής και 
μεταφραστής σε διάφορα προγράμματα και οργανισμούς. Μοιράζεται με τον Stian και 
μαζί μας τις σκέψεις του σχετικά με τις διεπαφές χρήστη, την κατάσταση του Ελεύθερου Λογισμικού στη Φινλανδία και για το πώς οι επιχειρήσεις θα πρέπει να αφήνουν την
κοινότητα να ηγηθεί.</p>

<ul>
<li><a href="http://blogs.fsfe.org/fellowship-interviews/?p=58">http://blogs.fsfe.org/fellowship-interviews/?p=58</a></li>
</ul>

	
<h3><a name="7"/>Το FSFE συμμετέχει στη "Linuxwochen Eisenstadt", Αυστρία 8-9 Μαΐου</h3>

	<p>Στην επιτομή των Αυστριακών εκδηλώσεων που άρχισαν το Μάρτιο, η Αυστριακή ομάδα
είχε την ευθύνη ενός περιπτέρου στη "Linuxwochen Eisenstadt", στο Eisenstadt, Αυστρία.
Αν και η εκδήλωση ήταν μικρότερη από τις προηγούμενες, οι εθελοντές μας στο περίπτερο
παρουσίασαν την τρέχουσα δραστηριότητά μας και τα εμπορεύματα στους επισκέπτες σε μια
φιλική ατμόσφαιρα. Η Αυστριακή ομάδα σύντομα θα διαθέσει φωτογραφίες, αναφορές και 
διαφάνειες που σχετίζονται με όλην τη σειρά των εκδηλώσεων.</p>


	<h3><a name="8"/>Το FSFE καλωσορίζει την παρουσίαση του iUnika Libre UMPC
 στη Libremeeting 2009, 13 Μαΐου</h3>

	<p>Οι Georg Greve και Pablo Machón, Πρόεδρος και Αντιπρόεδρος του FSFE,
συμμετείχαν στη "Libremeeting 2009" που έγινε στις 13 Μαΐου στα Miraflores de 
la Sierra, Ισπανία. Κεντρικό θέμα αυτής της χρονιάς ήταν "επιχειρήσεις και 
βιομηχανία ελεύθερου λογισμικού", και ήταν στη διάρκεια αυτής της εκδήλωσης όπου
παρουσιάστηκε για πρώτη φορά το iUnika Gyy Minipc. Ο υπερφορητός προσωπικός 
υπολογιστής (Ultra Mobile Personal Computer, UMPC) ζυγίζει 700 γρ, είναι φιλικός
στο περιβάλλον, καθώς είναι κατασκευασμένος από βιοπλαστικό και επίσης έχει το
χαρακτηριστικό για χρήση ηλιακής ενέργειας. Χάρη στη μεσολάβηση της Ισπανικής
ομάδας και του συνεργαζόμενου οργανισμού Free Knowledge Foundation (FKF), 
η Iunika έχει δεσμευτεί να χρησιμοποιεί 100% Ελεύθερο Λογισμικό για το προϊόν της
και, σύμφωνα με τον κατασκευαστή, θα παραδίδει με κάθε μονάδα, το ενημερωτικό υλικό
που διαθέτουμε καθώς και γενική τεκμηρίωση για το Ελεύθερο Λογισμικό.</p>

<ul>
<li><a href="http://www.meeting.libre.org/libremeeting-2009">http://www.meeting.libre.org/libremeeting-2009</a></li>
<li><a href="http://www.iunika.com/">http://www.iunika.com/</a></li>
</ul>

	<h2>Στο επίκεντρο</h2>

	<h3><a name="9"/>Η ολοκλήρωση της ψηφοφορίας στην Κοινότητα για τη θέση
 στη ΓΣ και η ανακοίνωση του αποτελέσματος!</h3>

	<p>Με το τέλος του Μαΐου ολοκληρώθηκε μια σημαντική εμπειρία για εμάς και για
την Κοινότητα. Η εκλογική διαδικασία που μας έκανε να γνωρίσουμε και να εκλέξουμε το
πρώτο Μέλος για μια θέση στη Γενική Συνέλευση (ΓΣ) έφτασε στο τέλος. Με αυτήν την εμπειρία
χρειάστηκε να σχεδιάσουμε και να εφαρμόσουμε μια διαδικασία με την οποία δεν ήμασταν
εξοικειωμένοι και, την ίδια στιγμή, απαιτήθηκε τα Μέλη που αποφάσισαν να είναι υποψήφιοι,
να υποβάλουν τον εαυτό τους στον αυστηρό έλεγχο των άλλων Μελών.</p>

	<p>Οι Torsten Grote, Jan-Hendrik Peters, Michel Roche και Björn Schießle ήταν
τα Μέλη που αναδείχτηκαν από την περίοδο των υποψηφιοτήτων το Μάρτιο. Κατά τη διάρκεια
όλου του Μαΐου άλλα Μέλη είχαν την ευκαιρία να τους γνωρίσουν μέσα από τα ιστολόγιά τους
και την πύλη της Κοινότητας πριν αποφασίσουν να τους ψηφίσουν.</p>
	
	<p>Ειδικό ενδιαφέρον σε όλην τη διαδικασία είχε η διάσκεψη jabber "Συναντήστε
τους υποψήφιους" που διοργανώσαμε στις 25 Μαΐου. Ξεκινώντας στις 20:30 και για τις 
επόμενες δύο ώρες οι Björn, Jan-Hendrik, Michel και Torsten απάντησαν σε ερωτήσεις
των Μελών. Τα θέματα των ερωτήσεων εκτείνονταν από τις πιθανές στρατηγικές για
τη βελτίωση της απόδοσης της Κοινότητας να διαδίδει το Ελεύθερο Λογισμικό μέχρι το είδος
της δέσμευσης που οι υποψήφιοι θα μπορούσαν να παρέχουν με την εκλογή τους και από τα
αδύνατα σημεία της Κοινότητας και τις στρατηγικές για τη βελτίωσή τους μέχρι τα κίνητρα
υποβολής υποψηφιοτήτων. Η διάσκεψη ήταν επιτυχής με σχεδόν 30 Μέλη με συνεχή παρουσία
και ενεργή συμμετοχή σε όλην τη σύνοδο. Μετά το τέλος της διάσκεψης, που επόπτευσε ο
Matthias Kirschner, ορισμένα από τα Μέλη συνέχισαν να συζητούν άτυπα για το Ελεύθερο
Λογισμικό. Αυτό το είδος της διάσκεψης θα γίνει οπωσδήποτε μέρος  της επίσημης εκλογικής
διαδικασίας για τις θέσεις της Κοινότητας και επίσης θα φιλοξενούμε συχνότερα παρόμοιες
διασκέψεις. Ελπίζουμε ότι θα συμμετάσχετε!</p>

<p>Τώρα είναι η ώρα να ευχαριστήσουμε τους Björn, Jan-Hendrik και Michel για
την ανάμειξή τους στη διαδικασία και να συγχαρούμε τον Torsten Grote ως το
πρώτο εκλεγμένο Μέλος για την εκπροσώπηση της Κοινότητας στη ΓΣ. Συγχαρητήρια
Torsten! Θα τα πούμε στα Miraflores de la Sierra!</p>

<ul>
<li><a href="http://fsfe.org/news/2009/news-20090601-01.en.html">Εκλογικά
 αποτελέσματα</a></li>
</ul>

<p>Σχετικοί σύνδεσμοι:</p>
<ul>
<li><a href="http://wiki.fsfe.org/election09">http://wiki.fsfe.org/election09</a></li>
<li><a href="http://fsfe.org/news/2008/news-20081210-01.html">http://fsfe.org/news/2008/news-20081210-01.html</a></li>
<li><a href="http://fsfe.org/news/2009/news-20090301-01.html">http://fsfe.org/news/2009/news-20090301-01.html</a></li>
<li><a href="http://fsfe.org/news/2009/news-20090411-01.html">http://fsfe.org/news/2009/news-20090411-01.html</a></li>
</ul>

	<h2>Συνέβη στο παρελθόν</h2>

	<h3><a name="10"/>Εισαγωγή στο ενημερωτικό δελτίο του FSFE</h3>
	
	<p>Ο Μάιος και ο Ιούνιος είναι συνήθως για μας οι μήνες σύγκλισης της ΓΣ.
Ήταν στη διάρκεια της ΓΣ πέντε χρόνια πριν, στις 15 Μαΐου 2004, όπου τα βασικά
μέλη αποφάσισαν να βελτιώσουν το επίπεδο πληροφόρησης που παρέχουμε στο κοινό μας 
σχετικά με τις δραστηριότητές μας. Έτσι αποφασίστηκε να ξεκινήσουμε δημοσιεύοντας
ένα μηνιαίο ενημερωτικό δελτίο και αυτό είναι το πρώτο που δημοσιεύσαμε:</p>

<ul>
<li><a href="http://mail.fsfeurope.org/pipermail/press-release/2004q2/000061.html">Δελτίο
 Τύπου</a></li>
</ul>


	<h2>Επόμενες εκδηλώσεις</h2>

	<h3><a name="11"/>Συνάντηση της Κοινότητας στο Βερολίνο, 11 Ιουνίου</h3>
	
	<p>Η τοπική ομάδα της Κοινότητας θα συναντηθεί στις 11 Ιουνίου στο
 NewThinkingStore, Tucholskystraße 48. Θα γίνουν συζητήσεις για τα Openstreetmap,
 "Linuxtag" και για την εκστρατεία μας για το "Bundestagswahl". Οι επισκέπτες είναι
 ευπρόσδεκτοι να συμμετάσχουν! </p>

<ul>
<li><a href="http://wiki.fsfe.org/groups/Berlin">http://wiki.fsfe.org/groups/Berlin</a></li>
</ul>

	<h3><a name="12"/>Κοινωνική εκδήλωση διοργανώνεται παράλληλα με τη ΓΣ του FSFE,
 Miraflores de la Sierra, Ισπανία, 20 Ιουνίου</h3>
	
	<p>Το Σάββατο 20 Ιουνίου στα Miraflores de la Sierra, στην Ισπανία,
θα διοργανώσουμε μια κοινωνική εκδήλωση παράλληλα με τη ΓΣ, η οποία θα γίνει
στον ίδιο χώρο από τις 19-21 Ιουνίου. Δείτε τη σελίδα των ειδήσεων για τις 
λεπτομέρειες της εκδήλωσης, οι οποίες θα δημοσιευτούν σύντομα.</p>


<h3><a name="13"/>Το FSFE συμμετέχει στη "LinuxTag 2009", Βερολίνο, 24-27 Ιουνίου</h3>
	
	<p>Θα συμμετέχουμε με ένα περίπτερο στη "LinuxTag 2009" η οποία γίνεται στο
Εκθεσιακό Κέντρο του Βερολίνου. Το προσωπικό του περιπτέρου μας θα εξηγεί στους
επισκέπτες τη σημασία του Ελεύθερου Λογισμικού για την κοινωνία και την οικονομία.</p>

<ul>
<li><a href="http://www.elinuxtag.org/2009/">http://www.elinuxtag.org/2009/</a></li>
</ul>


<p></p>

<p>Μπορείτε να βρείτε έναν κατάλογο με όλα τα ενημερωτικά δελτία του FSFE στο</p>
<a href="http://fsfe.org/news/newsletter.html">http://fsfe.org/news/newsletter.html</a>

<p>Μπορείτε να γίνετε μέλη της Κοινότητας και να βρείτε πώς να μας υποστηρίξετε στο</p>
 <a href="http://fellowship.fsfe.org/join">http://fellowship.fsfe.org/join</a>
 <a href="http://fsfe.org/contribute/contribute.html">http://fsfe.org/contribute/contribute.html</a>

<p>Μπορείτε να παραγγείλετε από το εμπόρευμα που διαθέτουμε</p>
<a href="http://fsfe.org/order/order.html">http://fsfe.org/order/order.html</a>

</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
