<?xml version="1.0" encoding="UTF-8"?>
<html newsdate="2012-03-21">
  <version>0</version>
  <head>
    <title>Χειροπέδες - DFD</title>
  </head>
  <body>
    <h1>Εσείς προτείνετε, εμείς στέλνουμε χειροπέδες: Ποιος χρειάζεται
        εκπαίδευση στα πρότυπα;</h1>
    <p>
Γνωρίζετε κάποιο πολιτικό πρόσωπο που θα πρέπει οπωσδήποτε
να μάθει περισσότερα για τα Ανοιχτά Πρότυπα; Έχετε επιχειρήσει
να αναλύσετε τη σημασία των Ανοιχτών Προτύπων στο αφεντικό σας,
σε φίλους, στην τοπική αυτοδιοίκηση ή στις τοπικές υπηρεσίες χωρίς
αποτέλεσμα; Θα βοηθούσε η υποστήριξη από τον έξω κόσμο;
Σίγουρα! Ενημερώστε την ομάδα μας για την
Ημέρα Ελευθερίας Εγγράφων (Document Freedom Day - DFD)
για την περίπτωσή σας και θα στείλουμε ένα αξιόλογο δώρο
στην επαφή που θα ορίσετε για να τους βοηθήσουμε
να μάθουν περισσότερα για την ισχύ των Ανοιχτών Προτύπων.
</p>
    <p>
Το μόνο που έχετε να κάνετε είναι να στείλετε μέχρι <b>30 Μαρτίου</b>
το όνομα και την ταχυδρομική διεύθυνση του προσώπου με το
οποίο θα θέλατε η ομάδα DFD να έρθει σε επαφή. Τότε η ομάδα DFD
θα παραδώσει, με πληρωμένα τα ταχυδρομικά τέλη, εκπαιδευτικά πακέτα
για τα Ανοιχτά Πρότυπα, που θα αποτελούνται από μία σύντομη επιστολή
που θα εξηγεί το θέμα και - για το συμβολισμό σε σχέση
με τα ιδιοκτησιακά πρότυπα - <b>ένα ζευγάρι χειροπέδες!</b>
Η ομάδα DFD σχεδιάζει να αποστείλει 100 πακέτα,
έτσι αν υποβάλετε την πρότασή σας σύντομα μπορείτε να είστε βέβαιοι
ότι η επαφή που προτείνατε θα λάβει το δωρεάν υλικό.
Τα πακέτα DFD θα αποσταλούν στις 4 Απριλίου και μπορείτε
να παρακολουθήσετε τη διαδικασία παράδοσης μέσα από το
<a href="http://documentfreedom.org/handcuffs/index.el.html">χάρτη 
ιχνηλάτησης πακέτων</a>.
</p>
    <p>
Η υποστήριξή σας αυξάνει άμεσα το πλήθος
των πακέτων που αποστέλλονται.
Κάθε δωρεά πάνω από το ποσό των 10€
σάς δίνει το δικαίωμα να υποδείξετε
το όνομα ενός επιπλέον παραλήπτη του πακέτου.
Οπότε, ποιος χρειάζεται εκπαίδευση στα Ανοιχτά Πρότυπα;
<a href="http://documentfreedom.org/handcuffs/index.el.html">Πείτε μας 
σήμερα</a>!
</p>
    <!--<p><em>Ομάδα για την Ημέρα Ελευθερίας Εγγράφων</em></p>-->
  </body>
  <tags>
    <tag key="front-page"/>
    <tag key="dfd"/>
    <tag key="openstandards"/>
    <tag key="policy"/>
  </tags>
  <translator>Stelios</translator>
</html>
