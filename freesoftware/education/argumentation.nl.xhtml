<?xml version="1.0" encoding="utf-8" ?>
<html>
  <head>
    <title>FSFE - Educatie - Argumentatie</title>
  </head>
  <body>

    <p id="category">
      <a href="/freesoftware/education/education.html">Educatie</a>
    </p>

    <h1>Voordelen</h1>

    <div id="introduction">
      <p>
        Het is de taak van scholen om kinderen te leren goede deelnemers te
        zijn van onze samenleving en scholen behoren daarom geen trainingen te
        geven in producten van bedrijven die vrijheid niet respecteren.
      </p>
    </div>

        <ul><li><strong>Delen</strong>: Scholen zouden kinderen moeten leren om elkaar te helpen en kennis met elkaar te delen. Met niet-vrije software, software waar restricties op liggen qua gebruik en verspreiding, gaan leraren dit juist tegen omdat ze kinderen behoren te vertellen dat het delen van nuttige software verkeerd is. Door het inzetten van Vrije Software kunnen scholen een beter voorbeeld stellen. Kinderen leren om samen te werken en maken daarbij deel uit van een gemeenschap die vaardigheden deelt.</li> 
            <li><strong>Gelijke kansen</strong>: Docenten kunnen hun leerlingen een kosteloze kopie van de software geven. Ouders hoeven geen financiële beslissingen te nemen, waardoor kinderen uit gezinnen met minder financiële middelen met dezelfde uitrusting kunnen werken als elk ander kind.</li> 
            <li><strong>Leren programmeren</strong>: Sommige kinderen zijn geïnteresseerd in de werking van software en weer anderen willen weten hoe ze zelf kunnen programmeren. Een school die Vrije Software gebruikt kan kinderen over computers onderwijzen tot in elk facet en elke diepte.<br/> De vrijheid om te experimenteren motiveert kinderen om meer te leren.</li> 
            <li><strong>Vaardigheden</strong>: Tegenwoordig is het niet voldoende om kennis te hebben van een specifiek programma. Jonge werknemers moeten de capaciteit bezitten om zich elke software eigen te maken. Het is belangrijk om de onderliggende concepten te begrijpen van een hele categorie (zoals rekenblad en tekstverwerker), niet alleen van een enkele applicatie. De verscheidenheid aan vrijesoftwareproducten leren ons juist dit. Voor een beter begrip van deze materie is een vergelijking van verschillende concepten en benaderingen, bijvoorbeeld Lyx/LaTeX versus LibreOffice, van onschatbare waarde. Vrije Software laat studenten toe om te leren hoe de software werkt en bijgevolg hoe ze er zo goed mogelijk gebruik van kunnen maken. Zo'n vaardigheden stellen werkgevers zeer op prijs.</li> 
            <li><strong>Afhankelijkheid</strong>: In hun latere leven gebruiken kinderen vaak de technieken en vaardigheden die ze zich in hun schooltijd eigen gemaakt hebben. Indien scholen kinderen leren om op niet-vrije software te vertrouwen, maken zij het individu afhankelijk van iets waarvoor betaling nodig is. Het ontmoedigt ook delen in het algemeen en een positieve instelling in de samenleving. Indien een kind wordt aangemoedigd door de school om zijn of haar vertrouwen in Vrije Software te leggen, dan kan dit hulpmiddel niet meer in zijn of haar latere leven ontnomen worden. Het kind kan niet alleen zelf de software blijven gebruiken, maar deze ook doorgeven aan anderen. <br/> Door Vrije Software te gebruiken en aan te leren wordt de school zelf ook onafhankelijk van economische belangen.</li> 
            <li><strong>Geen problemen met licenties</strong>: Met Vrije Software zijn er geen problemen met de kosten en geldigheid van licenties. Vrije Software blijft vrij in elke betekenis van het woord. Er is geen risico dat kinderen misleid worden tot het gebruik van illegale software (zie ook: "Gelijke kansen").</li> 
            <li><strong>Makkelijk te beheren</strong>: Er zijn diverse kant-en-klare oplossingen voor vele praktijkscenario's in het onderwijs. Het onderhoud van vrijesoftwaresystemen is sterk geautomatiseerd en dus tijdbesparend. Beveiligingsupdates en andere updates kunnen binnen een minuut worden geïmplementeerd.<br/> Vrije Software is stabiel, veilig en betrouwbaar.</li> 
            <li><strong>Geen licentiekosten</strong>: Vrije Software kan de school geld besparen. Aangezien er geen licentiekosten zijn, kan het geld worden gebruikt om de leerkrachten te trainen in het gebruik van de software of voor technische ondersteuning.</li> 
            <li><strong>Lagere hardware-eisen</strong>: Vrije Software kan met minimale hardware-eisen ingezet worden, op nagenoeg elk platform. Wederom een besparing.</li> 
            <li><strong>Maatwerk, leren in je moedertaal</strong>: Vrije Software is nagenoeg in elke taal vertaald, zelfs in die gevallen waar een vergelijkbare vertaling niet te betalen was door een niet-vrijesoftwareontwikkelaar. Zo kan elk kind leren, en zich richten op het onderwerp zonder taalbarrières. De software kan zelfs aangepast worden aan lokale culturele kenmerken.</li></ul>
        <h2>Gerelateerde pagina's</h2><ul><li><a href="http://wiki.fsfe.org/Implementing_Free_Software_usage_policy">Vrijesoftwarebeleid implementeren (Engels)</a></li> 
            <li><a href="http://wiki.fsfe.org/Free_Software_usage_in_education">Vrije software in het onderwijs (Engels)</a></li> <li><a href="http://wiki.fsfe.org/Reasons_for_public_administration_to_use_Free_Software">Redenen voor overheidsinstellingen om Vrije Software te gebruiken (Engels)</a></li></ul><h2>Andere informatiebronnen</h2>
          <ul><li><a href="http://fsfe.org/activities/education/argumentation.nl.html">Waarom Vrije Software voorrang geven in scholen?</a></li> <li><a href="http://fsfe.org/documents/rms-fs-2006-03-09.nl.html#free-software-and-schools">Richard Stallman over onderwijs tijdens een van zijn toespraken</a></li> 
            <li><a href="http://blogs.fsfe.org/ciaran/?p=110">Stallmans toespraak bij de uitreiking van zijn eredoctoraat in Pavia (Engels)</a></li> <li><a href="http://blogs.fsfe.org/ciaran/?p=57">Stallmans toespraak tijdens de Wereldtop over de Informatiemaatschappij (WSIS) (Engels)</a></li> 
            <li><a href="http://www.salzburg.luga.or.at/linux_in_der_schule.html">Pleit voor vrije software in het onderwijs (GFDL) (Duits)</a></li> <li>http://www.donau-uni.ac.at/de/aktuell/presse/archiv/05610/index.php</li></ul>
    </body>
  <timestamp>$Date$ $Author$</timestamp>
</html>
