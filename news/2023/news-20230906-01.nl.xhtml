<?xml version="1.0" encoding="UTF-8"?>
<html newsdate="2023-09-06">
<version>1</version>

<head>
  <title>Nederland: Belangrijke punten voor de verkiezingen</title>
</head>

<body>

<h1>Nederland: Belangrijke punten voor de verkiezingen</h1>

<p>De Free Software Foundation Europe (FSFE) stelt gebruikers in staat 
om technologie te controleren. Dat doet ze door Vrije Software 
(ook wel Open Source Software genoemd) te stimuleren. Bovendien 
bevordert Vrije Software innovatie en voorkomt het vendor lock-in. 
Digitale soevereiniteit is alleen mogelijk met Vrije Software.</p> 

<p>Onze samenleving is steeds digitaler en dus is het cruciaal dat 
publieke waarden ook in het digitale domein geborgd zijn. De aankomende 
verkiezingen en regeerperiode zijn een kans om belangrijke stappen te 
zetten op actuele thema's als <strong>kunstmatige intelligentie (AI)</strong> en 
<strong>digitale gemeenschapsgoederen</strong>.</p>


<figure class="no-border">
  <img src="https://pics.fsfe.org/uploads/medium/6c8d43ffc1013f647affa17d8f0929d5.jpg" alt="Symbol of Public Money, Public Code" />
</figure>


<p>FSFE vraagt partijen om werk te maken van de volgende 
actiepunten:</p> 

<ul> 
<li>Versterk het 'open, tenzij' beleid dat van de 
overheid verlangt dat ze standaard kiest voor Vrije Software. Dit is 
cruciaal voor transparantie en digitale soevereiniteit, dus veranker 
dit beleid in wetgeving. Steun overheden met het selecteren en 
ontwikkelen van Vrije Software met een centraal expertisecentrum. 
Identificeer overheidstaken waar controle en uitlegbaarheid 
noodzakelijke is en borg dit door het principe van <a 
href="/activities/publiccode/publiccode.html">‘Publiek Geld? 
Publieke Code!’</a> toe te passen.</li> 

<li>Moedig verstandig hergebruik van software aan door in te zetten 
op digitale gemeenschapsgoederen om zeker te stellen dat anderen ook 
van de verbeteringen kunnen profiteren. Steun het aanpassen en 
ontwikkelen van deze gezamenlijke Vrije Software-oplossingen met kennis 
en financiële middelen. Benut hiervoor het Europese kennisnetwerk en de 
ruimte van Europese digitaliseringsfondsen.</li> 
<li>Verbeter het toezicht 
op en transparantie van algoritmes in gebruik bij de overheid. Het 
verder vullen van het nationaal algoritmeregister is daarbij een eerste 
stap. Vergroot daarnaast de transparantie door de trainingsdata en 
broncode van die algoritmes te publiceren onder een Vrije licentie, 
<a href="news/2022/news-20220330-01.html">zoals we al eerder hebben betoogd</a>.</li> 

<li>Leerlingen en ouders zouden niet verplicht mogen worden om 
propriëtaire software te gebruiken die hun vaak zelfs bespied. Stel 
aanvullende eisen aan IT-oplossingen voor kennis- en 
onderwijsinstellingen om ze te helpen hun soevereiniteit te behouden in 
een digitale wereld. Steun instellingen in het gebruik van Vrije 
Software ter voorkoming van vendor lock-in en ter bevordering van 
onafhankelijke digitale vaardigheden.</li>

<li>Stop verspilling van energie en strategisch belangrijke 
grondstoffen door de levensduur van elektronica te verlengen. Zorg dat 
het einde van de ondersteuning niet ook het einde van de levensduur 
betekent. Stel daartoe consumenten en bedrijven in staat om de hardware 
te repareren en software te vervangen door Vrije Software waar ze zelf 
controle over hebben. Deze oproep is gesteund door de ondertekenaars 
van <a href="/activities/upcyclingandroid/openletter.html">onze open brief 'Het universele recht om alle software op elk 
apparaat te installeren'</a>.</li> 

</ul>

<p>De FSFE is graag bereid om deze punten verder toe te lichten.</p>

</body>
	
<tags>
  <tag key="front-page" />
  <tag key="pmpc">Public Money? Public Code!</tag>
  <tag key="procurement">Public Procurement</tag>
  <tag key="public-administration">Public Administration</tag>
  <tag key="nl">Netherlands</tag>
  <tag key="policy">Policy</tag>

</tags>

<discussion href="https://community.fsfe.org/t/1068"/>  
<image url="https://pics.fsfe.org/uploads/medium/6c8d43ffc1013f647affa17d8f0929d5.jpg" alt="Symbol of Public Money, Public Code" />

</html>
