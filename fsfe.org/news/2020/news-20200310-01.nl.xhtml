<?xml version="1.0" encoding="utf-8"?>
<html newsdate="2020-03-10">
  <version>1</version>

    <head>
        <title>Expertbrochure voor het moderniseren van publieke digitale infrastructuur met Publieke Code: vertaalde versies online</title>
      </head>

    <body>

    <h1>Expertbrochure voor het moderniseren van publieke digitale infrastructuur met Publieke Code: vertaalde versies online</h1>

    <p>Wat is Vrije Software? Hoe draagt het bij aan de digitale soevereiniteit, veiligheid en transparantie van de digitale staatsinfrastructuur? Welke stappen kunnen overheden nemen? Deze en andere vragen worden beantwoord in onze publicatie "Publiek Geld Publieke Code - Publieke infrastructuur met Vrije Software moderniseren". Na de succesvolle publicatie van de Engelse versie van onze brochure hebben we deze in nog drie andere talen vertaald: Duits, Tsjechisch en Braziliaans Portugees.</p>

    <p>De recente debatten over digitale soevereiniteit tonen aan dat het verlangen naar zelfbepaald overheidsoptreden op het gebied van digitalisering immens is. De digitale diensten die door onze overheden worden aangeboden en gebruikt vormen de cruciale infrastructuur van de 21e eeuw. Om betrouwbare systemen op te zetten moeten overheidsdiensten ervoor zorgen dat ze volledige controle hebben over de software en de computersystemen die de kern vormen van onze digitale overheidsinfrastructuur. We hebben software nodig die overheidsdiensten helpt hun soevereiniteit over hun cruciale digitale infrastructuur te herwinnen zodat ze onafhankelijk kunnen worden en blijven van een handvol bedrijven.</p>

    <p>De brochure vat de lange termijn-expertise van de FSFE samen met aanvullende kennis van vooraanstaande experts in verschillende ICT-domeinen. Het helpt de lezers om Vrije Software en de voordelen ervan voor een moderne digitale publieke infrastructuur te begrijpen. Er wordt onder meer aandacht besteed aan het vermijden van verkoper lock-in, het verbeteren van de IT-veiligheid door middel van openheid, het verkennen van verschillende bedrijfsmodellen, het omgaan met aanbestedingskwesties en het leren van innovatieve benaderingen van slimme steden.</p>

    <figure style="max-width:400px;">
      <img src="https://pics.fsfe.org/uploads/medium/98e28c70f5ee02f3d6f979c05d8ae9c3.jpg" alt="Geïnteresseerde lezer met een Publiek Geld Publieke Code-brochure"/>
    </figure>

    <h2>Regel nu uw exemplaar</h2>

    <p>U kunt een PDF-versie van de brochure downloaden of een gedrukte versie bestellen op de <a href="/campagnes/publiccode/brochure.html">brochurepagina</a>. Het document valt onder een CC BY-SA 4.0-licentie. Beschikbare talen geprint en PDF: Engels, Duits; beschikbare talen PDF: Tsjechisch en Braziliaans Portugees.</p>

    <p>We willen de vrijwilligers en partners die hebben bijgedragen aan de vertaling van de brochure bedanken. Als u de vertaling in meer talen mogelijk wilt maken kunt u ons helpen met een <a href="https://my.fsfe.org/donate">donatie of door supporter te worden</a>.</p>

    <p>De brochure wordt gepubliceerd in het kader van de FSFE's "Publiek geld? Publieke Code!"-initiatief. Met een sterke alliantie van de gemeente Barcelona, het parlement van Asturië, meer dan 180 organisaties en meer dan 27.000 individuen eisen we dat de door de overheid gefinancierde softwareontwikkeling onder Vrije Softwarelicenties publiek wordt gemaakt. U kunt onze open brief ondertekenen en meer informatie vinden op <a href="https://publiccode.eu/">publiccode.eu</a>.</p>


    </body>

    <tags>
      <tag key="front-page"/>
      <tag key="event">evenement</tag>
      <tag key="openstandards">Open Standaarden</tag>
      <tag key="pmpc">Publieke Code</tag>
    </tags>

    <image url="https://pics.fsfe.org/uploads/big/b3e413dcbdc7aaad2ddafd6effbf34e7.jpg" alt="Geïnteresseerde lezer met een Publiek Geld Publieke Code-brochure"/>
<translator>André Ockers</translator>
</html>
