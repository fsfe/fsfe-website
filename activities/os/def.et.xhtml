<?xml version="1.0" encoding="UTF-8" ?>

<html>
  <head>
    <title>Definitsioon - Avatud standardid - Euroopa Vaba Tarkvara Fond</title>
  </head>

  <body>
 <p id="category"><a href="http://www.fsfe.org/work.html">Tegevus</a> / <a href="/activities/os/os.html">Ülevaade - avatud standardid</a></p>
    <h1>Avatud standardid</h1>

<div id="introduction">
		<p>Puudub üheselt aktsepteeritav definitsioon sellest, mis teeb ühest
		standardist avatud standardi. Pakkumisi on mitmeid, viited neist
		mõnele on toodud allpool.</p>
</div>
		<p>Me ei soovinud pakkuda välja järjekordset definitsiooni ning
		otsustasime seetõttu kasutada
		<a href="http://certifiedopen.com/"><em>Certified Open</em></a>i
		jaoks loodud definitsiooni, mille väljatöötamist alustati enne
		FSFE seotust projektiga. Esialgu põhines siinne definitsioon Euroopa
		Komisjoni
		<a href="http://ec.europa.eu/idabc/en/document/3473/5585.html#finalEIF">
		Euroopa interoperatiivsuse raamvõrgustikul (<em>European
		Interoperability Framework</em>)</a>.</p>

		<p>Koostöös mitmete põhitoimijatega ettevõtluses, poliitikas ning
		kogukonnas töötati raamvõrgustiku definitsioon ümber uueks viiest
		punktist koosnevaks definitsiooniks, mis oli vastuvõetav kõigile
		asjaosalistele. Uue definitsiooni on omaks võtnud
		<a href="http://selfproject.eu/OSD">SELF EU projekt</a>, 2008. aasta
		Genfi
		<a href="http://www.openforumeurope.org/library/geneva/declaration/manifesto-with-logos-final.pdf">
		Interneti standardite ja tuleviku deklaratsioon
		(<em>Declaration on Standards and the Future of the Internet</em>)</a>
		ja <a href="http://documentfreedom.org/openstandards.et.html">
		dokumendivabaduse päeva</a> korraldajad.</p>

    <h2>Definitsioon</h2>

		<p>Avatud standard on protokoll või formaat, mis vastab järgmistele
		tunnustele:</p>
		<ol>
			<li>on avatud avalikkuse hinnangutele ning piiranguteta kasutatav
			kõikide osapoolte poolt võrdsetel alustel;</li>
			<li>ei oma komponente ega laiendeid, mis on sõltuvad formaatidest või
			protokollidest, mis ei vasta avatud standardi definitsioonile;</li>
			<li>puuduvad juriidilised ja tehnilised tõkked piiramaks standardi
			rakendamist mõne osapoole poolt või mõnes ärimudelis;</li>
			<li>haldus- ja arendustegevus toimuvad sõltumatult mõnest kindlast
			tootjast ning on avatud konkurentide ning kolmandate osapoolte
			osalusele;</li>
			<li>saadaval on mitu erinevat täielikku implementatsiooni
			konkureerivate tootjate poolt või täielik ja kõigile võrdsetel
			alustel kättesaadav implementatsioon.</li>
    </ol>

    <h3>Arenevad standardid</h3>

		<p>Kui uut protokolli või formaati alles arendatakse, ei ole viiendat
		tunnust võimalik omada. FSFE arvates on see igati soovitav ning õige
		käitumine situatsioonides, kus on vajalik tehniline küpsus. Näiteks
		valitsusasutustes võiks läbikukkunud rakendamiskatse väga kalliks
		ostutuda.</p>

		<p>Kui eesmärgiks on avatud standardite hulga suurenemine, siis ei
		pruugi viienda tunnuse olemasolu range nõudmine võimaldada uute
		avatud standardite loomist. Definitsiooni poolest oleks sellised
		standardid samaväärsed ühe tootja kinniste formaatidega. Sellises
		olukorras oleks mõistlik loobuda viienda tunnuse täitmise nõudest
		arenevate standardite puhul.</p>

		<p>Arenevatele standarditele soodustuste tegemine peaks sõltuma
		konkreetsest olukorrast: kui eesmärgiks on avatud standardite
		edendamine, tuleks arenevatele standarditele mööndusi teha; kui
		rakendamise läbikukkumine läheks kalliks maksma, tuleks kasutada
		vaid täielikult definitsioonile vastavaid standardeid.</p>

		<p>Üldiselt on avatud standardid paremad kui arenevad standardid ning
		arenevad standardid paremad kui tootjaspetsiifilised formaadid. Mida
		rohkem avatud standardi tunnuseid formaadil on, seda kõrgemalt tuleks
		seda hinnata stsenaariumites, kus interoperatiivsus ja usaldusväärne
		pikaajaline andmete hoiustamine on hädavajalikud.</p>

    <h3>Viited teistele definitsioonidele</h3>

		<p>Vikipeedial on ülevaade terminist
		"<a href="http://en.wikipedia.org/wiki/Open_standard">avatud standard</a>"
		ning selle mitmetest definitsioonidest. Järgnev on loetelu mõndadest
		definitsioonidest:</p>

    <ul>
      <li><a href="http://ec.europa.eu/idabc/en/document/3473/5585.html#finalEIF">Euroopa interoperatiivsuse raamvõrgustik</a> (inglise k)</li>
      <li><a href="http://www.ft.dk/Samling/20051/beslutningsforslag/B103/index.htm">Taani parlamendi esildis B 103</a> (taani k)</li>
      <li>Bruce Perensi <a href="http://web.archive.org/web/20081218213743/http://perens.com/OpenStandards/Definition.html">Avatud standardid: printsiibid ja praktika</a> (inglise k)</li>
      <li>Digistani <a href="http://www.digistan.org/open-standard:definition">Vaba ja avatud standardi definitsioon</a> (inglise k)</li>
    </ul>

  </body>

	<timestamp>$Date: 2011-02-21 15:15:12 +0000 (Mon, 21 Feb 2011) $ $Author: nicoulas $</timestamp>
	<translator>Heiki Ojasild</translator>
</html>
<!--
Local Variables: ***
mode: xml ***
End: ***
-->
