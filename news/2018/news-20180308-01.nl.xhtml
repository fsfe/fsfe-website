<?xml version="1.0" encoding="UTF-8"?>

<html newsdate="2019-03-08">
  <version>1</version>


  <head>
    <title>#ilovefs verslag 2018</title>
  </head>
  <body>
  
  <h1>#ilovefs verslag 2018</h1>
  
  <div style="max-width: 600px; width: 40%; clear: right;" class="captioned right">
    <a href="/news/2018/graphics/ilovefs-developersitalia.jpg">
      <img width="100%" alt="" src="/news/2018/graphics/ilovefs-developersitalia_thumb.jpg" />
    </a>
    <footer>
      <p>Developers Italia vieren I Love Free Software Dag</p>
    </footer>
  </div>

  <p>Op woensdag 14 februari vierde onze gemeenschap de jaarlijkse "<a href="https://ilovefs.org">I love Free Software Dag</a>". Een dag om de liefde te verklaren aan de voor u meest belangrijke gemeenschappen en om de Vrije Software-projecten die ons iedere dag omringen te bedanken. De Free Software Foundation Europe wil ook iedereen bedanken die aanmoedigde en bijdroeg aan deze speciale dag.
</p>

  <p>We telden honderden tweets, toots en posts zowel op Twitter als op de Fediverse, tientallen blogs, foto's en kunstwerken die allemaal liefde tonen voor de talloze mensen die iedere dag bijdragen aan Vrije Software, of het nu is in de vorm van code, vertalingen, documentatie, gemeenschapswerk, ontwerp of beheer. Heel erg bedankt, jullie zijn geweldige mensen!</p>
  
  <h2>Eerste tekenen van liefde op FOSDEM</h2>

  <div style="max-width: 600px; width: 40%; clear: left;" class="captioned left">
    <a href="/news/2018/graphics/ilovefs-xmpp-loves-freespeech.jpg">
      <img width="100%" alt="" src="/news/2018/graphics/ilovefs-xmpp-loves-freespeech_thumb.jpg" />
    </a>
    <footer>
      <p>XMPP als gereedschap voor vrijheid van meningsuiting</p>
    </footer>
  </div>
  
  <p><a href="/news/2017/news-20170315-01.html">Net als vorig jaar</a> kwamen we op FOSDEM al veel mensen tegen die hun liefde wilden tonen. Deelnemers noemden grote projecten zoals GNOME, Debian, Firefox, Python, Linux en VLC maar ook kleinere en ongebruikelijke projecten of toonden in het algemeen hun liefde voor Vrije Software of de waarden die gewoonlijk binnen Vrije Software-gemeenschappen kunnen worden gevonden: openheid, vrijheid, keuze en zelfbeschikking zijn begrippen die we vaak hoorden. Als u meer mensen wilt zien die hun liefde voor Vrije Software tonen, <a href="/campaigns/ilovefs/whylovefs/gallery.html">
    bezoek dan de volledige galerij</a>.</p>
    
  <div style="max-width: 600px; width: 40%; clear: right;" class="captioned right">
    <a href="/news/2018/graphics/ilovefs-centos-opensuse.jpg">
      <img width="100%" alt="" src="/news/2018/graphics/ilovefs-centos-opensuse_thumb.jpg" />
    </a>
    <footer>
      <p>CentOS en OpenSUSE delen hun liefde voor RPM</p>
    </footer>
  </div>

  <p>De projecten die deelnamen aan FOSDEM hadden ook de kans om hun gemeenschappen te bedanken voor het bijdragen, het rapporteren van fouten en het helpen. We waren daarnaast ook in staat om verschillende projecten samen de brengen om de overeenkomsten (of verschillen) die zij waarderen te ontdekken en hun gedeelde liefde voor Vrije Software te delen.</p>
  
  <h2>I Love Free Software Day</h2>

  <div style="max-width: 300px; width: 30%; clear: left;" class="captioned left">
    <a href="/news/2018/graphics/ilovefs-wordcloud.png">
      <img width="100%" alt="Wordcloud van projecten" src="/news/2018/graphics/ilovefs-wordcloud_thumb.png" />
    </a>
    <footer>
      <p>Alle genoemde projecten op Twitter en de Fediverse</p>
    </footer>
  </div>
  
  <p>Toen het eindelijk zover was ontvingen we een overdonderende hoeveelheid berichten uit de gemeenschap, waarin men zich uitte en hun favoriete projecten en ontwikkelaars bedankte of voor Vrije Software in het algemeen opkwam.</p>
  
  <div style="max-width: 300px; width: 30%; clear: right;" class="captioned right">
    <a href="/news/2018/graphics/ilovefs-participation-time.png">
      <img width="100%" alt="tijdsgrafiek" src="/news/2018/graphics/ilovefs-participation-time_thumb.png" />
    </a>
    <footer>
      <p>Deelname aan #ILoveFS op Social Media</p>
    </footer>
  </div>

  <p>Om de geweldige hoeveelheid liefdesboodschappen en bijdragen die ieder jaar op I Love Free Software Dag binnenkomen te analyseren hebben we zelf een stap gezet: onze huidige stagiair Jan schreef in 
    <a href="https://www.r-project.org/">GNU R</a> een schraper die ons helpt om geen enkele #ilovefs post te missen en ieder project de dankbaarheid te geven die het verdient. Delen hiervan zouden niet mogelijk zijn geweest zonder Vincent, onze tweede stagiair. Een hoeraatje voor samenwerking en weer een bewijs dat Vrije Software geweldig is!</p>

  <div style="max-width: 300px; width: 30%; clear: left;" class="captioned left">
    <a href="/news/2018/graphics/ilovefs-participation-platform.png">
      <img width="100%" alt="platform grafiek" src="/news/2018/graphics/ilovefs-participation-platform_thumb.png" />
    </a>
    <footer>
      <p>Deelname aan #ILoveFS op Twitter en de Fediverse</p>
    </footer>
  </div>

  <p>We telden precies 439 "I Love Free
    Software" posts (gezamenlijk op Twitter en de Fediverse) door 243 individuele accounts die de <em>#ilovefs</em>
    tag bevatten, waarbij 95 projecten en ontwikkelaars werden genoemd. U kunt enkele visualisaties vinden met de resultaten van onze verzamelde data.</p>

  <p>De gereedschappen die we schreven zijn ook Vrij en voor iedereen beschikbaar om  
    <a href="https://git.fsfe.org/janwey/ilfs-data">
    te gebruiken, te bestuderen, de delen en te verbeteren</a>! Maar het gaat niet alleen om statistieken en data. Het belangrijkste bevindt zich achter de cijfers: de boodschappen die mensen willen versturen en het gevoel van een diverse gemeenschap van mensen die gelijkgestemd is als het gaat om waarden als openheid, acceptatie, empathie en erkenning van wat we samen kunnen creëren.</p>

  <div style="max-width: 300px; width: 30%; clear: right;" class="captioned right">
    <a href="/news/2018/graphics/ilovefs-gbouille.jpg">
      <img width="100%" alt="iLoveFS by Grise Bouille" src="/news/2018/graphics/ilovefs-gbouille_thumb.jpg" />
    </a>
    <footer>
      <p>#iLoveFS door Grise Bouille</p>
    </footer>
  </div>

  <p>Er zijn verchillende voorbeelden: de 
    <a href="https://github.com/westnordost/StreetComplete/issues/866">
    geweldige post over de StreetComplete issue-tracker door rugk</a>, waarin deze gebruiker in een grote tekst het project en de ontwikkelaars bedankte en erg aardige feedback ontving.
    <a href="https://www.schauenburg.nl/posts/2018/02/14-i-love-free-software-day-2018/">
    Sebastian Schauenburg's blog</a> waarin hij oproept tot zelfs nog meer sympathie en communicatie tussen ontwikkelaars en binnen de gemeenschappen. Enkele projecten publiceerden ook zelf een blog, bijvoorbeeld Nextcloud: <a href="https://nextcloud.com/blog/valentines-day-we-love-free-software/">
    how the 4 Freedoms of Free Software made their very own existence
    possible</a>. Verder is er erg goede en creatieve kunst van bijvoorbeeld
    <a href="https://grisebouille.net/ilovefs/">Grise Bouille</a> of
    <a href="https://twitter.com/developersITA/status/964060999899860992">
    deze koele foto van Developers Italia</a> (een associatie die bestaat uit het "Digital Transformation Team" en de "Digital Agency for Italy")
    die Vrije Software vieren,
    <a href="https://twitter.com/wikidata/status/963691059669807104">WikiData
    die u uitleggen hoe u uw liefde voor Vrije Software kunt laten zien</a> en vele andere die we nu eenmaal niet allemaal kunnen noemen in dit korte verslag.</p>

  <h2>Markeer de datum!</h2>

  <p>Mocht u deze kans gemist hebben om uw favoriete project te bedanken, markeer dan 14 februari in uw agenda als 
   "I Love Free Software Dag". Het is natuurlijk niet de enige dag waarop u uw liefde mag tonen. Het is duidelijk dat u uw waardering en dankbaarheid het hele jaar door mag laten zien: daar is geen verkeerde tijd voor!</p>

  <p>We bedanken iedereen die betrokken is geweest of heeft bijgedragen aan deze dag, inclusief de talloze ontwikkelaars, vertalers, gemeenschapsmanagers, artiesten en iedereen die betrokken is bij Vrije Software.</p>

  </body>

  <tags>
    <tag key="front-page"/>
    <tag key="ilovefs">I Love Free Software</tag>
  </tags>
  <translator>André Ockers</translator>
</html>

