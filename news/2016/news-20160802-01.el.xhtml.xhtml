<html newsdate="2020-08-02">
<head>
<title>
Το Συνέδριο του Ευρωπαϊκού Ιδρύματος Ελεύθερου Λογισμικού (FSFE) 2016 – Ένα μη τεχνολογικό συνέδριο
</title>
</head>
<body>
<h1>
Το Συνέδριο του Ευρωπαϊκού Ιδρύματος Ελεύθερου Λογισμικού (FSFE) 2016 – Ένα μη τεχνολογικό συνέδριο
</h1>
<p newsteaser="yes">
Οι υποστηρικτές του Ελεύθερου Λογισμικού από όλη την Ευρώπη θα βρεθούν στο Βερολίνο από τις 2 έως τις 4 Σεπτεμβρίου στο Συνέδριο του Ευρωπαϊκού Ιδρύματος Ελεύθερου Λογισμικού (FSFE) 2016. Πέρα από το ότι θα εργαστούμε για την περαιτέρω υιοθέτηση του Ελεύθερου Λογισμικού στην Ευρώπη, θα γιορτάσουμε επίσης την 15η επέτειο του FSFE.
</p>
<p>
Μία από τις κύριες αποστολές της κοινότητας για το Ελέυθερο Λογισμικό γενικότερα, και του FSFE ειδικότερα, είναι να κάνει τους χρήστες να καθήσουν πάλι στη θέση του οδηγού, και να επαναφέρει τον έλεγχο της τεχνολογίας στα χέρια τους και όχι το ανάποδο.
</p>
<p>
Έτσι, ακόμη κι αν στον τίτλο του συνεδρίου περιλαμβάνεται η λέξη “λογισμικό”, δεν πρόκειται για ένα με τη στενή έννοια τεχνολογικό συνέδριο.
<a class="fn" id="fnref1" href="#fn1">1</a>. Αντιθέτως, πρόκειται περισσότερο για ένα συνέδριο για το πώς μπορούμε να διαμορφώσουμε τον τεχνολογικό κόσμο, και στην πραγματικότητα, για το πώς προσπαθούμε να διαμορφώσουμε τις ζωές των χρηστών των υπολογιστών, των smartphones και του Διαδικτύου, σε ολόκληρο τον κόσμο.
</p>
<p>
Ίσως μοιάζει ευγενής σκοπός, αλλά στα 15 χρόνια της ύπαρξής του, το
FSFE διαδραμάτισε ουσιαστικό ρόλο
<a href="/activities/ms-vs-eu/ms-vs-eu.html">στην επιτυχημένη υπόθεση antitrust κατά μίας από τις μεγαλύτερες εταιρίες λογισμικού,</a>
που στόχευε να κατακτήσει την αγορά των προσωπικών ηλεκτρονικών υπολογιστών. Καταφέραμε να αποτρέψουμε
<a href="/campaigns/swpat/swpat.html">την παντετοποίηση του λογισμικού στην Ευρώπη</a>
, αποφεύγοντας μια πραγματική “αποκάλυψη” για τις μικρομεσαίες τεχνολογικές επιχειρήσεις. Και
<a href="/activities/ftf/activities.html">
εργαστήκαμε μαζί με το gpl-violations.org για να δώσουμε ισχύ στις ελεύθερες άδειες στα Γερμανικά δικαστήρια
</a>
θέτωντας ενα αξιόλογο δικαστικό προηγούμενο για ολόκληρη την Ευρωπαϊκή Ένωση.
</p>
<p>
Δεν θα ήταν υπερβολικό να πούμε πως το FSFE έχει μεταμορφώσει τα θεμέλια της πληροφορικής και είχε μια βαθειά, θετική επιρροή σε όλους όσους και όλες όσες κάθησαν μπροστά σε έναν υπολογιστή, χρησιμοποίησαν ένα τηλέφωνο, ή έπαιξαν στο τάμπλετ τους, την τελευταία δεκαετία ή και παραπάνω.
</p>
<p>
Κάθε χρόνο, ο αριθμός των μελών στην κοινότητά μας μεγαλώνει. Το ίδιο συμβαίνει και με την επιρροή μας. Δεν απευθυνόμαστε πλέον μόνο σε developers, αλλα και σε ακαδημαϊκούς, υποστηρικτές, δικηγόρους, καλλιτέχνες, επιχειρηματίες και δημοσιογράφους.
</p>
<p>
Έτσι, αν χάσατε τις προηγούμενες εκδηλώσεις μας, θα θέλαμε να σας προσκαλέσουμε να συμμετέχετε
<a href="https://fsfe.org/community/events/2016/summit/frontpage.en.html">στο συνεδριο του FSFE για το 2016</a>
. Ανυπομονούμε να σας καλωσορίσουμε και θα παραμείνουμε στη διάθεσή σας προκειμένου να σας βοηθήσουμε να οργανώσετε το ταξίδι σας.
</p>
<p>
Ως μέρος της καμπάνιας ευαισθητοποίησης πριν απο την εκδήλωσή μας, κινητοποιούμε επίσης την κοινότητά μας στην περιοχή σας. Αν θέλετε να μιλήσετε στους διαχειριστές των τοπικών/εθνικών ομάδων στη χώρα σας/στην περιοχή σας/ στην πόλη σας και να δείτε πως αυτοί/αυτές κάνουν τη διαφορά, επικοινωνήστε μαζί μας ώστε να σας φέρουμε σε επαφή μαζί τους.
</p>
<ol>
<li id="fn1">
Έχετε κατά νου, πως αν ενδιαφέρεστε επίσης για τις τελευταίες τεχνολογικές εξελίξεις, το συνέδριο του FSFE θα λάβει χώρα στα πλαίσια του
<a href="https://qtcon.org/">QtCon</a>
. Έχετε κατά νου, πως αν ενδιαφέρεστε επίσης για τις τελευταίες τεχνολογικές εξελίξεις, το συνέδριο του FSFE θα λάβει χώρα στα πλαίσια του
QtCon. Η συγκεκριμένη εκδήλωση φέρνει μαζί developers από διάφορες κοινότητες Ελεύθερου Λογισμικού, που δουλεύουν σκληρά για να αναδιαμορφώσουν τις επιφάνειες εργασίας των χρηστών. Ως εκπρόσωπος του Τύπου, θα έχετε επίσης ελεύθερη πρόσβαση και σε όλο το QtCon.
<a href="#fnref1">↩</a>
</li>
</ol>
</body>
<tags>
  <tag>front-page</tag>
  <tag content="FSFE summit">FSFEsummmit</tag>
  <tag content="QtCon16">QtCon16</tag>
  <tag content="15 years FSFE">FSFE birthday</tag>
</tags>
</html>
