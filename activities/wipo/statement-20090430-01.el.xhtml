<?xml version="1.0" encoding="UTF-8"?>

<html>
  <version>1</version>
  <author id="greve"/>
  <date>
    <original content="2009-04-30"/>
  </date>

  <head>
    <title>FSFE - Η προφορική παρέμβαση στην CDIP/3 για τις ICT και το Ψηφιακό Χάσμα</title>
  </head>

  <body>

  <p id="category">
  <a href="/activities/un/">Ηνωμένα Έθνη</a> / <a href="/activities/wipo/">WIPO</a>
  </p>

<h1>Η προφορική παρέμβαση του FSFE στην CDIP/3 
για τις ICT και το Ψηφιακό Χάσμα</h1>
<h4>3η Επιτροπή για την Ανάπτυξη και την Πνευματική Ιδιοκτησία (CDIP), 
Γενεύη, 27 Απριλίου - 1 Μαΐου 2009</h4>

<p>Κύριε Πρόεδρε,</p>

<p>Εκ μέρους του Ευρωπαϊκού Ιδρύματος Ελεύθερου Λογισμικού σας παρακαλώ
επιτρέψτε μου να σας συγχαρώ για την εκ νέου ανάληψη της προεδρίας της CDIP
και σας ευχαριστώ για την ευγένεια να επιτρέψετε σε ΜΚΟ να μιλήσουν. 
Τα συγχαρητήριά μας επίσης είναι για τη γραμματεία για το έργο της υλοποίησης
της Αναπτυξιακής Ημερήσιας Διάταξης, η οποία ξεκάθαρα επιδιώκεται με 
εποικοδομητική δέσμευση.</p>

<p>Παρακολουθήσαμε τις συζητήσεις των Κρατών Μελών με μεγάλο ενδιαφέρον, 
και έχουμε μα σειρά παρατηρήσεων για ζητήματα που αφορούν την ενίσχυση, 
την καινοτομία, τον ανταγωνισμό στις μικρές και μεσαίες επιχειρήσεις (ΜΜΕ) 
καθώς επίσης και στην εφαρμογή της Πληροφορικής από τον WIPO. Με δεδομενο
τον χρόνο που έχουμε, θα περιορίσουμε την προφορική μας παρέμβαση σε
ζητήματα πολιτικής ανταγωνισμού, αλλά αιτούματε να υποβάλλουμε γραπτώς 
την πλήρη αναφορά της δήλωσής μας. Η δήλωση είναι επίσης διαθέσιμη στο 
τραπέζι έξω από την αίθουσα.</p>

<p>Το FSFE εντοπίζει ένα κενό στο σχέδιο για την αντιμετώπιση των συστάσεων 
7, 23 και 32 σχετικά με τη διεπαφή ανάμεσα στα αποκλειστικά δικαιώματα και 
τον ανταγωνισμό. Όπως συζητήθηκε κατά την τελευταία Μόνιμη Επιτροπή για το 
δίκαιο των διπλωμάτων ευρεσιτεχνίας (SCP/13), τα αποκλειστικά δικαιώματα 
και ο ανταγωνισμός συνδέονται στενά στον τομέα των προτύπων και των 
Ανοικτών Προτύπων για την Πληροφορική, ειδικότερα.ι Εξαιτίας της απανταχού
παρουσίας της Πληροφορικής και του θετικού της ρόλου στην οικονμία συνολικά,
αυτά τα ζητήματα ανταγωνισμού απλώνουν τα αποτελέσματά τους σε όλους τους
τομείς της οικονομίας και άρα είναι κεντρικά ζητήματα για το σχέδιο.</p>

<p>Πιστεύουμε ότι θα ήταν χρήσιμο για το έργο αυτό να συνδεθεί με τις εργασίες
της SCP και να λαμβάνει υπόψη το έργο των αρχών στον τομέα αυτό, όπως είναι η
πρωτοβουλία της Ευρωπαϊκής Επιτροπής Interoperable Delivery of European 
eGovernment Services to public Administrations, Businesses and Citizens 
(IDABC).</p>

<p>Μια άλλη σχετική πηγή πληροφοριών είναι τα συμπεράσματα της Ευρωπαϊκής 
Επιτροπής για την καταχρηστική συμπεριφορά στους κανόνες στην αγορά 
εξυπηρετητών ομάδων εργασίας και η τρέχουσα έρευνα σχετικά με την κατάχρηση 
των προτύπων στον Ιστό. Γνωστοποιούμε επίσης στη Γραμματεία ότι τα αρχεία 
του Ευρωπαϊκού Πρωτοδικείου (CFI) παρέχουν πρακτικά στοιχεία σχετικά με 
την απόπειρα προμηθευτή με κυρίαρχη θέση να διεκδικήσει αποκλειστικά 
δικαιώματα ως αιτία για την άρνηση παροχής σε ανταγωνιστές βασικών 
πληροφοριών για τη διαλειτουργικότητα.</p>

<p>Σχετικά με τη Διεθνή Συνάντηση για τις Αναδυόμενες Ρυθμίσεις Αδειοδότησης
Πνευματικών Δικαιωμάτων, χαιρετίζουμε την ισορροπία και την περιεκτικότητα
που η Γραμματεία έχει δείξει στην συμπερίληψη του Ελεύθερου Λογισμικού.
Όπως έχει σωστά επισημανθεί, το υπόδειγμα του Ελεύθερου Λογισμικού έχει 
εξελιχθεί τα τελευτάία 20 χρόνια σε μια πολλών δισεκατομμυρίων δολαρίων 
βιομηχανία, για την οποία η Gartner Group αναμένει ρυθμό υιοθέτησης 100%
πριν από το τέλος του έτους. Συνεπώς υποστηρίζουμε ότι το Ελεύθερο
Λογισμικό είναι ήδη κύριο ρεύμα στη βιομηχανία και προτείνουμε ότι ενώ
είναι ακόμη το ταχύτερα αναπτυσσόμενο υπόδειγμα, ίσως να μην μπορεί να
χαρακτηριστεί πλέον αναδυόμενο.</p>

<p>Σας ευχαριστώ κ. Πρόεδρε.</p>
  </body>

</html>
<!--
Local Variables: ***
mode: xml ***
End: ***
-->
