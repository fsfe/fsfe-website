<?xml version="1.0" encoding="UTF-8"?>
<html newsdate="2022-02-02">
<version>1</version>

<head>
  <title>Welkom in de Matrix: de FSFE draait nu haar eigen server</title>
</head>

<body>

<h1>Welkom in de Matrix: de FSFE draait nu haar eigen server</h1>

<p>
  De FSFE wil haar gemeenschap graag ondersteunen met verschillende Vrije Software
  communicatiekanalen. Wij zijn blij te kunnen aankondigen dat wij onlangs
  Matrix aan deze lijst hebben toegevoegd. Na succesvolle betatests kan elke FSFE-supporter en
  vrijwilliger nu een eigen Matrix-account aanmaken. Wij zullen onze
  instantie ook gebruiken voor FSFE's virtuele kraam tijdens FOSDEM!
  </p>

<p>
  Al meer dan tien jaar biedt de FSFE aan <a
  href="/about/contact.html#community">onze gemeenschap</a> een XMPP (ook bekend als
  Jabber) server aan, evenals een traditioneel IRC-kanaal, om snel berichten uit te wisselen.
  Vandaag openen wij officieel de poorten van onze nieuwe-Matrix server, die al
  een paar maanden met succes getest is en een paar voordelen heeft ten opzichte van XMPP.
</p>

<figure>
  <img
    src="https://pics.fsfe.org/uploads/medium/ae0b688f41701e0dbf2212609f8565c5.png"
    alt="Een computerscherm met Matrix erop in een leuke kantoorruimte" />
  <figcaption>
    Neem, vanaf thuis, contact op met de FSFE-gemeenschap op FOSDEM!
  </figcaption>
</figure>

<h2>Gefederaliseerd en versleuteld</h2>

<p>
  Matrix is een betrekkelijk nieuw protocol voor realtime communicatie dat
  federatie mogelijk maakt en vergelijkbaar is met XMPP. Federatie betekent dat gebruikers van een
  instantie via hetzelfde protocol kunnen communiceren met gebruikers van andere instanties.
  Matrix heeft een aantal functies rechtstreeks ingebouwd, van automatische encryptie
  tot het versturen van foto's en de mogelijkheid van audio- en videochats, alsmede het toestaan van
  het met emoji's reageren op berichten. Bij XMPP zijn sommige van deze functies ook
  beschikbaar via extensies maar niet alle servers ondersteunen al die extra
  functies, hetgeen betekent dat sommige gebruikers er niet van kunnen profiteren.
</p>

<p>
  Matrix is natuurlijk ook niet perfect, maar intussen gebruiken veel Vrije Software-organisaties zoals KDE en Mozilla en een aantal overheidsorganisaties, zoals de Franse staat, Matrix. En het
  belangrijkste is dat het commentaar van onze testgebruikers en -teams zeer positief was.
  Daarom nodigen wij nu onze gemeenschap uit om zelf een mening te vormen over
  Matrix. Voorlopig zullen wij zowel Matrix als XMPP draaiende houden, zodat
  individuele gebruikers, groepen en teams de technologieën zelf kunnen evalueren.
</p>

<h2>Hoe de Matrix binnen te gaan</h2>

<p>
  Voor degenen die een FSFE account hebben, d.w.z. <fsfe-cd-donate-link>alle
  supporters</fsfe-cd-donate-link> en geregistreerde vrijwilligers, is aan de slag gaan
  super gemakkelijk. Wij bieden een <a href="https://wiki.fsfe.org/TechDocs/Matrix">wiki
  pagina</a> waar alle nodige informatie verzameld wordt. Dankzij de
  versleutelingsfuncties van de berichten-app moeten de eerste stappen met enige voorzichtigheid worden genomen maar daarna wijst alles zich vanzelf.
</p>

<p>
  Als u al een account heeft op een andere thuisserver dan die van de FSFE, dan kunt u
  die natuurlijk houden en toch lid worden van onze kamers. Er zijn enkele aanbevelingen
  opgesomd in de FSFE-ruimte (<code>#fsfe:fsfe.org</code>), zoals de belangrijkste
  gemeenschapsruimte <code>#community:fsfe.org</code>. Er is ook een <a
  href="https://ems.element.io/tools/matrix-migration">dienst van de Matrix-ontwikkelaars</a> om iemands account van de ene naar de andere server te migreren als u gebruik wilt maken
  gebruik wilt maken van de mooie fsfe.org-handle.
</p>

<p>
  Een geweldige manier om Matrix op grote schaal te beleven is op de virtuele FOSDEM
  komend weekeinde, waar de <a href="/news/2022/news-20220127-01.html">FSFE
  weer een devroom en een kraam</a> zal hebben. Deelname en bezoek is mogelijk
  via verschillende Matrix-kamers. Dus maak op onze thuisserver een Matrix-account aan kom naar FOSDEM!
</p>

<p>
  <em>
      Zoals alle FSFE diensten, maakt ook deze deel uit van onze <a
    href="/news/2021/news-20211203-01.html">Vrije Software-infrastructuur</a>
    met <a href="https://git.fsfe.org/fsfe-system-hackers/synapse/">publiek ingezette
    code</a>. Onze dank gaat uit naar Michael Weimann, een van onze
    systeemhackers, die de dienst onderhoudt.
  </em>
</p>

</body>

<tags>
  <tag key="front-page"/>
  <tag key="internal">FSFE intern</tag>
  <tag key="tech-teams">Technische teams</tag>
  <tag key="tools">Gereedschappen</tag>
  <tag key="fosdem">FOSDEM</tag>
</tags>

<discussion href="https://community.fsfe.org/t/797" />

<image url="https://pics.fsfe.org/uploads/medium/ae0b688f41701e0dbf2212609f8565c5.png" alt="Een computerscherm met Matrix erop in een leuke kantoorruimte"/>
<translator>André Ockers</translator>
</html>


