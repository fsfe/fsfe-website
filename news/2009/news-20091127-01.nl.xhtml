<?xml version="1.0" encoding="UTF-8"?>
<html newsdate="2009-11-27">
  <version>0</version>
  <head>
    <title>
      FSFE: De EC geeft toe aan de propriëtaire lobby's inzake
      interoperabiliteit 
    </title>
  </head>
  <body>
    <h1>
      FSFE: De EC geeft toe aan de propriëtaire lobby's inzake
      interoperabiliteit
    </h1>
    <h2>
      De Vrije Softwareindustrie levert kritiek op de opmerkingen van
      Siim Kallas, vicevoorzitter van de Europese Commissie.
    </h2>
    <p>
      Bij de herziening van een belangrijk document over
      interoperabiliteit bij intergouvernementele elektronische
      diensten is de Europese Commissie gezwicht voor de lobbyisten
      van Microsoft en SAP. De Free Software Foundation Europe (FSFE)
      heeft de totstandkoming van de nieuwe versie van het European
      Interoperabitity Framework (EIF) geanalyseerd. Daaruit blijkt
      duidelijk dat de Commissie vertrokken is van de opmerkingen van
      de Business Software Alliance (BSA), een lobbygroep van de
      verkopers van propriëtaire software. De opmerkingen van een
      groot deel van de Europese Softwarebedrijven heeft ze naast zich
      neergelegd. Enkele recente opmerkingen over Vrije Software van
      de vicevoorzitter van EC doen bovendien vermoeden dat de
      Commissie slecht geïnformeerd is.
    </p>
    <p>
      Een ontwerptekst voor de herziening van het EIF is vorige
      maand <a href="https://blogs.fsfe.org/gerloff/?p=285">uitgelekt
      in de pers</a>. In de oudere versie van het document werden Open
      Standaarden en Vrije Software nog sterk gepromoot, terwijl in de
      nieuwe versie de betekenisloze term "openness continuum" staat,
      een begrip waaronder raar genoeg ook propriëtaire specificaties
      blijken te passen.
    </p>
    <p>
      De FSFE heeft uitgezocht op welke
      manier <a href="/freesoftware/standards/eifv2.html"><strong>belangrijke
      delen van het herziene EIF gewijzigd werden</strong></a>. We zijn
      vertrokken van een versie waarover in de zomer van 2008 een
      openbare bevraging is gedaan. Onze analyse toont in detail aan
      hoe de visie van de BSA-lobbygroep de nieuwe ontwerptekst
      beïnvloed heeft, terwijl de opmerkingen van bedrijven, groepen
      en personen over Open Standaarden en Vrije Software door de EC
      genegeerd werden.
    </p>
    <p>
      "De Europese Commissie kan niet het werktuig zijn van één
      bepaalde belangengroep. De huidige ontwerptekst is
      onaanvaardbaar. Net zoals het totaal gebrek aan transparantie
      bij het tot stand komen ervan", zegt Karten Gerloff,
      voorzitter van de FSFE.
    </p>
    <p>
      Daarenboven tonen recente opmerkingen van Siim Kallas,
      vicevoorzitter van de Europese Commissie en verantwoordelijke
      voor de administratie, aan dat in sommige delen van de commissie
      een verontrustend gebrek aan bewustzijn van het belang
      van <a href="/freesoftware/standards/standards.html">Open Standaarden</a>
      en <a href="/freesoftware/freesoftware.html">Vrije Software</a>
      heerst. Tijdens <a href="http://www.se2009.eu/en/meetings_news/2009/11/19/press_conference_the_ministerial_declaration_on_egovernment">een
      belangrijke persconferentie</a> (Flash) op 19 november in Malmö,
      Zweden, noemde de heer Kallas Vrije Software een probleem voor
      de "bedrijfscontinuïteit". Hij vergelijkt Vrije Software met een
      Wikipedia artikel waar je haakjes en voetnoten vindt die stellen
      dat de informatie bevestigd en/of nagekeken moet worden [...],
      en als je openbronsoftware gebruikt, en dezelfde logica volgt
      voor operationele zaken, je toch zekerheid moet hebben over
      datgene wat gaat gebeuren."
    </p>
    <p>
      De FSFE is erg bezorgd over deze uitspraken. "De heer Kallas
      maakt een hele sector van de Europese IT-economie zwart met deze
      uitspraak", zegt Gerloff. "Ofwel staat de heer Kallas bewust
      vijandig tegenover Vrije Software en Open Standaarden, ofwel
      weet hij helemaal niet wat dat zijn. Geen van beide is
      onaanvaardbaar voor een vicevoorzitter van de Europese Commissie
      die verantwoordelijk is voor de administratie van de
      Commissie."
    </p>
    <p>
      Elmar Geese, voorzitter van Linux-Verband, een Duitse vereniging
      van Vrije Softwarebedrijven met meer dan 80 leden, was zeer
      verbaasd over de uitspraken van de heer Kallas. "Wij weten niet
      wie de heer Kallas adviseerde in deze zaken. Voor mij klinkt het
      als de angst-, onzekerheid- en twijfelcampagne van 10 jaar
      terug. Wij nodigen de heer Kallas uit om zich goed te informeren
      over de Vrije Softwareindustrie. Ik ben ervan overtuigd dat hij
      zijn mening zal herzien."
    </p>
    <p>
      Jan Wildeboer van Red Hat EMEA verwerpt de uitspraken van de
      heer Kallas. "Vrije Software is in vergelijking met veel
      propriëtaire alternatieven niet alleen goedkoper, maar levert
      vaak ook kwalitatief hoogstaande producten. Het gebruik van
      Vrije Software over heel de wereld in bedrijfskritieke
      omgevingen is een bewijs van kwaliteit.
    </p>
    <p>
      Zulke uitspraken vanuit de EC versterken de kritiek op de nieuwe
      versie van het EIF. De FSFE vindt dat het originele EIF een
      goede richtlijn is geweest voor de Europese openbare sector. Ook
      al was het maar een richtlijn, het werd een belangrijk
      referentiekader binnen en buiten Europa. Het moet ook herzien
      worden, het nieuwe document moet er voor zorgen dat de
      interoperabiliteit verbetert door meer te vetrouwen op Open
      Standaarden en niet door het promoten van propriëtaire software
      en specificaties. De commissie zou beter opnieuw vertrekken van
      een originele discussietekst en er goed op toezien dat de
      verzuchtingen van alle partijen naar behoren worden aangepakt.
    </p>
    <p>
      De heer Wildeboer van Red Hat deelt deze kritiek: "We zijn blij
      dat EIFv2 nu grondiger wordt bekeken. Voor ons is een sterke
      focus op interoperabiliteit door middel van Open Standaarden
      zeer belangrijk. De uitgelekte ontwerptekst toont aan hoe een
      gebrek aan transparantie deze doelstelling tegenwerkt. Wij
      stellen ons daar nu ernstige vragen over. Wij vertrouwen erop dat
      de Europese Commissie de doelen van EIFv1 herbevestigd. Open
      Standaarden en Open Specificaties zijn de sleutel naar
      interoperabiliteit. 
    </p>
    <p>
      Karsten Gerloff argumenteert: "Als de lidstaten van de Europese
      Unie de geloofwaardigheid van de Europese instellingen hoog wil
      houden, moeten ze de huidige ontwerptekst van het EIF
      verwerpen. Ze kunnen de Commissie beter helpen om de tekst zo op te
      stellen dat Open Standaarden de kern van het verhaal worden.
    </p>
  </body>
  <tags>
    <tag key="eif"/>
    <tag key="openstandards"/>
    <tag key="policy"/>
  </tags>
</html>
<!--
Local Variables: ***
mode: xml ***
End: ***
-->
