<?xml version="1.0" encoding="utf-8"?>
<html newsdate="2023-02-27">
<version>1</version>

<head>
  <title>FOSDEM 2023: guarda i nostri interventi!</title>
</head>

<body>

<h1 id="fosdem-2023-check-our-talks-">FOSDEM 2023: guarda i nostri interventi!</h1>

<p>
Se non hai partecipato al FOSDEM o non hai avuto tempo di partecipare a 
tutte le nostre sessioni, non preoccuparti! Dai un'occhiata a tutte le 
nostre sessioni dell'ultima edizione e scopri, approfondisci la tua 
conoscenza e migliora le tue competenze a riguardo del Software Libero.
</p>
<p>
È stato bello vedere molti di voi a Bruxelles per il FOSDEM! In questa 
edizione, che ha avuto luogo il primo fine settimana di febbraio, 
abbiamo avuto la possibilità di incontrarci di persona, scambiare 
opinioni e avere proficue discussioni con la comunità del Software 
Libero. Abbiamo anche avuto la possibilità di fare diversi interventi, 
che sono stati registrati ed è già possibile vederli.
</p>

<h3>Devroom sulle questioni legali e di policy</h3>

<p>
Come nelle edizioni precedenti, la FSFE ha co-ospitato la <a href="https://fosdem.org/2023/schedule/track/legal_and_policy_issues/">devroom 
sulle questioni legali e di policy</a>, dove sono state discusse varie 
problematiche relative al tema in questione.
</p>

<p>
Vi inviato a guardare l'intervento del nostro volontario e sostenitore, 
Luca Bonissi, a riguardo del rimborso della "tassa" Windows e Office.
</p>

<figure>
<peertube url="https://media.fsfe.org/w/itmeqbhvQErKmVE2sXDM4A"/>
<figcaption>Guarda la registrazione dell'intervento e scopri vari casi sul rimborso 
del costo del software preinstallato, e a riguardo del diritto di 
installare qualsiasi software su qualsiasi dispositivo.</figcaption>
</figure>

<p>
Tra gli altri interventi interessanti c'è stato quello di Marcela 
  Kolaja, membro del Parlamento Europeo, che ha spiegato il progetto 
  pilota UE “De-monopolizzare l'accesso alle applicazioni UE”.
</p>

<figure>
<peertube url="https://media.fsfe.org/w/1dUPBQJaidMowZpWgJ3cdV"/>
<figcaption>
L'obiettivo del progetto è di chiedere alle istituzioni UE di pubblicare 
le loro applicazioni in repository alternativi ai principali app store e 
di pubblicare il codice sorgente delle applicazioni.
</figcaption>
</figure>

<h3 id="tedective">TEDective</h3>

<p>
  TEDective è una soluzione di Software Libero attualmente in sviluppo, 
  che rende i dati degli appalti pubblici europei fruibili anche 
  da non esperti. TEDective <a href="/news/2022/news-20221026-01.html">ha vinto la gara sulla 
  trasparenza nel Datathon UE 2022</a>.  TEDective migliora l'accesso ai 
  dati pubblicati da Tenders Electronics Daily (TED, avvisi di gare 
  d'appalto), permettendo ad aziende, organizzazioni, giornalisti, ecc. 
  di esplorare e capire come il denaro pubblico viene speso in tutta 
  Europa.
</p>

<figure>
<peertube url="https://media.fsfe.org/w/fphnrcqwv8cFHVkaF7Rj2q"/>
<figcaption>Scopri i dettagli di questa soluzione e come funziona.</figcaption>
</figure>

<p>
Per formare il futuro di TEDective stiamo anche cercando persone che 
vogliono essere coinvolte in questo strumento di Software Libero, che 
possono fornire un finanziamento extra o che, quando l'applicazione sarà 
pronta, vorranno essere beta tester. Ti interessa uno di questi ruoli? 
Allora scrivici all'indirizzo <email>tedective@fsfe.org</email>.
</p>

<h3 id="public-money-public-code-">Denaro pubblico? Codice pubblico!</h3>

<p>
Siamo sicuri che, ad oggi, hai già sentito parlare della nostra campagna <a href="https://publiccode.eu/">
"Denaro pubblico? Codice pubblico!"</a>. Al FOSDEM abbiamo presentato un 
rapporto informativo sullo stato del Software Libero nell'Unione Europea 
e come promuovere efficacemente il Software Libero in tutta Europa.
</p>

<figure>
<peertube url="https://media.fsfe.org/w/vNLJK4WAnKUFKYEt7kBmXY"/>
<figcaption>
Dai un'occhiata all'impatto di questa richiesta e alle sfide che ci 
attendono per la libertà del software in Europa.
</figcaption>
</figure>

<figure>
<peertube url="https://media.fsfe.org/w/datF61uEr33DmF2iRRu9AL"/>
<figcaption>Vuoi promuovere il Software Libero nelle pubbliche amministrazioni? Scopri come fare.</figcaption>
</figure>

<p>
Se ti interessa questa tematica e non l'hai ancora fatto, ti consigliamo 
di firmare la nostra  <a href="https://publiccode.eu/en/openletter/">Lettera aperta</a> e seguire 
gli ultimi aggiornamenti su questa campagna.
</p>

<h3 id="reuse">REUSE</h3>

<p>
Il copyright e l'applicazione delle licenze sono complicati, soprattutto 
quando si riutilizza il software da diversi file che vengono rilasciati 
con diverse licenze. REUSE è stato creato dalla Free Software Foundation 
Europe per fornire una serie di raccomandazioni per rendere più facile 
l'applicazione delle licenze al proprio Software Libero. Al FOSDEM ci 
siamo concentrati sulla spiegazione del suo funzionamento nella devroom 
"Software Bill of Materials".
</p>

<figure>
<peertube url="https://media.fsfe.org/w/1f2uBFC3Ve7R6EEh7fv2aU"/>
<figcaption>Guarda le ultime funzionalità dello strumento di aiuto REUSE.</figcaption>
</figure>

<h3 id="become-a-supporter">Diventa un sostenitore</h3>

<figure>
  <a href="https://my.fsfe.org/donate">
  <img src="https://pics.fsfe.org/uploads/medium/ca/0d/1633c74678ee8677a2103a00ebed.jpg" alt="Quattro persone ad uno stand"/></a>
  <figcaption>
  Sostieni la libertà del software, sostieni la FSFE! Foto dal nostro 
  stand al    FOSDEM 2023. Da sinistra a destra, Fani Partsafyllidou, 
  Evelyn 
    Kwarteng, Sergio Montandon, Ana Galan.
  </figcaption>
</figure>

<p>
Durante tutto il weekend il nostro stand è stato stracolmo di visitatori 
che ci facevano domande sul nostro lavoro, <a href="/contribute/spreadtheword">prendevano adesivi</a> e <a href="/order/">compravano magliette</a>. Se ti piace il lavoro che 
facciamo, puoi far fare un ulteriore passo al tuo contributo: diventare 
un sostenitore. <strong>La FSFE non esisterebbe senza i nostri 
sostenitori. E sarebbe molto di più con te!</strong> Tutte le donazioni 
in denaro moltiplicano la nostra efficacia nella consapevolezza 
pubblica, nella promozione delle politiche, nel supporto legale e nella 
competenza tecnica. <a href="https://my.fsfe.org/donate">Sostieni la 
libertà del software, sostieni la FSFE</a>.</p>

  </body>
  <sidebar promo="about-fsfe"/>
  <followup>donate</followup>
  <tags>
    <tag key="front-page"/>
    <tag key="pmpc">Denaro pubblico? Codice pubblico!</tag>
    <tag key="reuse">REUSE</tag>
    <tag key="fosdem">FOSDEM</tag>
    <tag key="tedective">TEDective</tag>
    <tag key="european-parliament">Parlamento Europeo</tag>
  </tags>
   <image url="https://pics.fsfe.org/uploads/medium/fd/e3/12807f628aaa35cf4732621afc55.jpg" alt="Quattro persone ad uno stand"/>
</html>
