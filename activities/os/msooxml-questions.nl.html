<?xml version="1.0" encoding="UTF-8" ?>

<html>
  <head>
    <title>FSFE - Zes vragen aan de nationale standaardisatiebureaus over MS-OOXML</title>
  </head>

  <body>
    <h1>Zes vragen aan de nationale standaardisatiebureaus</h1>
    <center>
      [<a href="msooxml-questions.pdf">Ook beschikbaar als PDF (28k)</a>]
    </center>

    <p>De volgende zes vragen vragen hebben betrekking op de aanvraag
      om het ECMA/MS-OOXML-formaat te aanvaarden als
      IEC/ISO-standaard. Tenzij een nationaal standaardisatiebureau
      een afdoend antwoord heeft op alle zes deze vragen, zouden ze
      tegen de aanvaarding als IEC/ISO-standaard moeten stemmen, en
      Microsoft moeten vragen om hun werk aan de MS-OOXML te
      integreren in ISO/IEC 26300:2006 (Open Document Formaat).
    </p>

    <p>
     Dit is een samenvattend document. Er is online meer informatie
      beschikbaar.
    </p>

    <ul>
      <li>
        <a href="http://www.grokdoc.net/index.php/EOOXML_objections">http://www.grokdoc.net/index.php/EOOXML_objections</a>
      </li>
      <li>
        <a href="http://fsfe.org/activities/os/msooxml-questions">http://fsfe.org/activities/os/msooxml-questions</a>
      </li>
      <li>
        <a href="http://www.noooxml.org/arguments">http://www.noooxml.org/arguments</a>
      </li>
    </ul>

    <ol>
      <li>
        <h3>Onafhankelijke programma's?</h3>

        <p>
        Geen enkele standaard mag afhankelijk zijn van één bepaald
          besturingssysteem, omgeving of programma. Het is juist een
          heel belangrijkste eigenschap van een standaard dat deze
          niet afhankelijk is van een programma, of van een bepaalde
          implementatie.
        </p>

        <blockquote>
          <strong>
            Is de MS-OOXML specificatie vrij van alle verwijzingen
            naar bepaalde producten en specifieke gewoonten van een
            producent?
            </strong>
        </blockquote>
      </li>

      <li>
        <h3>Ondersteuning van reeds bestaande Open Standaarden?</h3>

        <p>
        Indien van toepassing en mogelijk, moeten standaarden verder
          bouwen op reeds bestaande standaarden en niet afhankelijk
          zijn van propriëtaire technologieën die voor producenten specifiek zijn.
        </p>

        <p>
        MS-OOXML negeert verschillende standaarden, zoals MathML en
          SVG, beiden aanbevolen door het W3C, en gebruikt als
          vervanging zijn eigen specifieke formaten.  Daardoor
          plaatsen ze een aanzienlijk zware extra last op alle
          producenten, die nu een 20 jaar oude propriëtaire
          infrastructuur moeten nabouwen om de MS-OOXML-standaard
          volledig te kunnen implementeren. Het is zeer twijfelachtig
          dat een onafhankelijke producent ooit in staat zal zijn om
          een structuur te bouwen die helemaal hetzelfde resultaat
          geeft.
        </p>

        <blockquote>
          <strong>
            Welk voordeel levert het aanvaarden van deze voor één
            producent specifieke formaten, als dat ten koste gaat van
            reeds bestaande standaardisatie op dat gebied?  Waar gaan
            andere producenten volledige en compatibele implementaties
            van deze formaten vinden voor andere platformen, zodat ze
            buitensporig hoge investeringen kunnen vermijden?
                   </strong>
        </blockquote>
      </li>

      <li>
        <h3>Achterwaartse compatibiliteit voor alle verkopers?</h3>

        <p>
        Eén van de veronderstelde voordelen van MS-OOXML is de
          mogelijkheid tot achterwaartse compatibiliteit. Hier werd
          ook al naar verwezen in
          <a  href=
          "http://www.ecma-international.org/news/PressReleases/PR_TC45_Dec2006.htm"> 
          ECMA's internationale persbericht</a>.
        </p>

        <p>Het is voor iedere standaard essentieel dat elke
          onafhankelijke derde partij deze kan implementeren zonder samen te
          werken met een ander bedrijf, zonder beroep te moeten doen
          op bijkomende, beperkt toegankelijke, informatie en zonder
          het afsluiten van juridische overeenkomsten of het betalen
          van vergoedingen. Het is ook essentieel dat men geen beroep
          hoeft te doen op de samenwerking met een concurrent om een
          volledige en vergelijkbare interoperabiliteit te bekomen.
         </p>

        <blockquote>
          <strong>
           Kan elke onafhankelijke derde partij, op basis van de bestaande MS-OOXML specificaties,
            onfhankelijk van het zakelijke model,
            zonder beroep te doen op bijkomende informatie en zonder
            samen te werken met Microsoft, deze volledige
            achterwaarts compatibel implementeren, en tevens een
            conversie van deze oudere documenten naar MS-OOXML
            uitvoeren, op een niveau dat vergelijkbaar is met datgene
            wat Microsoft kan aanbieden?
          </strong>
        </blockquote>
      </li>

      <li>
        <h3>Propriëtaire uitbreidingen?</h3>

        <p>
        Het gebruik van propriëtaire, voor één bepaalde toepassing
          specifieke uitbreidingen, zijn een bekende, door Microsoft
          vaak toegepaste techniek, waarbij ze hun monopolie op de
          desktop misbruiken om in te breken in aangrenzende markten. Het
          is een techniek die centraal stond in hun op misbruikmakende gedrag, die in 2004 leidde tot een strenge beslissing
          van de Europese Commissie tegen Microsoft. Ondanks deze
          beslissingen blijft Microsoft ook vandaag de dag nog weigeren om de
          benodigde informatie voor een betere interoperabiliteit te publiceren.
        </p>

        <p>
        Vanwege deze reden is het algemeen aanvaard dat Open
          Standaarden deze propriëtaire uitbreidingen niet mogen
          toestaan en dat deze marktverstorende technieken niet
          mogelijk gemaakt mogen worden op basis van een Open
          Standaard.
        </p>

        <blockquote>
          <strong>
          Staat MS-OOXML propriëtaire uitbreidingen toe? Is
            Microsoft's implementatie van MS-OOXML wel wat zij
            beweert, bijvoorbeeld zonder ongedocumenteerde uitbreidingen? Welke garanties biedt de MS-OOXML
            specificatie tegen dit soort misbruik?
          </strong>
        </blockquote>
      </li>

      <li>
        <h3>Dubbele standaarden?</h3>

        <p>
          Het is steeds het doel van standaardisatie om tot één enkele
          standaard te komen, aangezien de aanwezigheid van
          verschillende standaarden steeds een belemmering vormt voor
          de concurrentie. Het creëren van ogenschijnlijke competitie
          over een standaard is vooral een strategische techniek om
          controle te krijgen over een bepaald marktsegment, zoals al
          vaak is gebleken in het verleden.
        </p>

        <p>
        Er bestaat al een Open Standaard voor kantoordocumenten,
          namelijk het Open Document Formaat (ODF) (ISO/IEC
          26300:2006). Zowel MS-OOXML als ODF zijn gebaseerd op
          XML-technologie, ze gebruiken dezelfde basistechnologie en
          hebben dus ook dezelfde theoretische
          mogelijkheden. Microsoft is zelf lid van OASIS, de
          organisatie die de ODF-standaard ontwikkelde en
          onderhoudt. Ze waren op de hoogte van de ontwikkelingen en
          uitgenodigd om mee te werken.
        </p>

        <blockquote>
          <strong>
          Waarom weigert Microsoft, zowel vroeger als nu, om deel te
            nemen aan de bestaande inspanningen om tot een standaard
            te komen? Waarom dienen ze hun technologische voorstellen
            niet in bij OASIS, om opgenomen te worden in het
            ODF-formaat?
             </strong>
        </blockquote>
      </li>

      <li>
        <h3>Juridisch veilig?</h3>

        <p>Het is essentieel om alle concurrenten te vrijwaren van juridische vervolging bij
          het implementeren van een standaard. Zo'n
          vrijwaring moet duidelijk, betrouwbaar en breed genoeg zijn,
          zodat alle mogelijke activiteiten, nodig voor een volledige
          interoperabiliteit, gevrijwaard zijn. Zo ontstaat een
          eerlijk speelveld met echte concurrentie om de merites.
        </p>

        <p>
        MS-OOXML is vergezeld van een ongewoon ingewikkelde en zeer
          beperkte vrijwaring van gerechtelijke vervolging in plaats
          van de gebruikelijke patentvrijwaring.  Door zijn
          complexiteit is het helemaal niet duidelijk hoeveel
          bescherming tegen vervolging er echt is bij het maken van een compatibel product.
               </p>

        <p>
         Een snelle juridische studie leert dat de vrijwaring niet
          geldt voor alle optionele mogelijkheden, noch voor de
          propriëtaire formaten die nodig zijn voor een volledige
          implementatie van het MS-OOXML-formaat. De concurrenten
          hebben dus niet de garantie dat ze de vrijheid hebben om het
          volledige voorgestelde MS-OOXML-formaat te kunnen
          implementeren. Het is zelfs twijfelachtig of dat al kan voor
          de basiselementen.
        </p>

        <blockquote>
          <strong>
          Heeft uw nationaal standaardisatiebureau een eigen 
            onafhankelijke juridische analyse gemaakt van de
            vrijwaring, zodat ze er zeker van zijn dat deze het
            volledige spectrum dekt van alle mogelijke
            MS-OOXML-implementaties?
          </strong>
        </blockquote>
      </li>
    </ol>

    <p>
    Al deze vragen zouden beantwoord moeten worden door de nationale
      standaardisatiebureaus, met hulp van onafhankelijke
      raadgevers en specialisten, waarmee we niet Microsoft of één van
      zijn zakenpartners bedoelen, aangezien deze rechtstreekse
      belangen hebben in deze zaak.
          </p>

    <p>
     Als ook maar voor één van deze vragen geen afdoend antwoord
      gevonden kan worden dan zou het nationale bureau moeten
      tegenstemmen in de ISO/IEC.
     </p>

    <h2>Verder lezen</h2>

    <ul>
      <li><a href="/documents/msooxml-interoperability.html"> Interoperabiliteitsproblemen met MS-OOXML</a></li>
      <li><a href="/documents/msooxml-idiosyncrasies.html">DIS-29500: Al verworpen voor men het gebruikt?</a></li>
      <li><a href="/documents/msooxml-converter-hoax.html">Het convertie-bedrog</a></li>
      <li><a href="/documents/msooxml-questions-for-ms.html">Vragen voor Microsoft over Open Formaten</a></li>
    </ul>
  </body>
  
<tags>
<tag content="beleid">Policy</tag>
<tag content="Open Standaarden">OpenStandards</tag>
</tags>

  <timestamp>$Date: 2015-05-11 12:13:43 +0200 (Mon, 11 May 2015) $ $Author: mjammes $</timestamp>
<translator>André Ockers</translator>
  </html>
<!--
Local Variables: ***
mode: xml ***
End: ***
-->
