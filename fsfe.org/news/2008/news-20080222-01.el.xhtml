<?xml version="1.0" encoding="UTF-8"?>

<html>
  <version>1</version>

  <head>
    <title>Νέα - Η δέσμευση της Microsoft αποκλείει τους σημαντικούς
    ανταγωνιστές</title>
  </head>

  <body>
    <h1>Η δέσμευση της Microsoft αποκλείει τους σημαντικούς ανταγωνιστές</h1>

<p> Η χθεσινή συνέντευξη τύπου της Microsoft για τη δέσμευσή της να εκδώσει πληροφορίες
διαλειτουργικότητας για τα πιο σημαντικά προϊόντα της περιείχε λίγες πραγματικές ειδήσεις.
Και στο παρελθόν
<a href="https://lists.fsfe.org/pipermail/press-release/2006q1/000126.html">η
Microsoft προχώρησε σε πολλές παρόμοιες δεσμεύσεις</a> οι οποίες αρκετές φορές αποδείχθηκαν
επιζήμιες και όχι επωφελείς για τη διαλειτουργικότητα. Η εξέταση των όρων της τελευταίας
ενέργειας της Microsoft δεν δείχνει σημαντική αλλαγή πολιτικής.</p>

<p>Η ανακοίνωση επιβεβαίωσε ότι η Microsoft σχεδίαζε να χρησιμοποιήσει το χαρτοφυλάκιο
των πατεντών λογισμικού που διαθέτει εναντίον προϊόντων που είναι σχεδιασμένα να
λειτουργούν με διαφορετικά συστήματα <a 
href="http://www.microsoft.com/presspass/press/2008/feb08/02-21ExpandInteroperabilityPR.mspx"
>απαιτώντας μια άδεια πατέντας για κάθε εμπορική δραστηριότητα</a>. Αυτή η πρακτική είναι
συνεπής με προηγούμενες προσπάθειες της εταιρίας να επιτρέπει τον ανταγωνισμό μόνο όταν δεν
συνιστά πραγματική πρόκληση για τα μονοπώλιά της.</p>

<p>Οι άδειες πατεντών της Microsoft είναι ασύμβατες με το Ελεύθερο Λογισμικό, τον κύριο
ανταγωνιστή της Microsoft σε πολλές αγορές. Σχεδόν όλοι οι σημαντικότεροι ανταγωνιστές
έχουν προχωρήσει σε ισχυρές επενδύσεις στο Ελεύθερο Λογισμικό και έχουν οικοδομήσει
ουσιαστικά τμήματα των επιχειρήσεών τους πάνω στις αρχές της ελευθερίας του ανταγωνισμού
και της καινοτομίας.</p>

<p>Οι ελευθερίες του Ελεύθερου Λογισμικού να χρησιμοποιείται, να μελετάται, να μοιράζεται
και να βελτιώνει το λογισμικό χωρίς πρόσθετους περιορισμούς είναι κλειδιά στην επιτυχία
και την χρησιμότητα του Ελεύθερου Λογισμικού και στην εμπορική και στην μη-εμπορική
υποδομή των τεχνολογιών πληροφορικής και επικοινωνιών. Είναι επίσης η βάση για πολλά
σημερινά ενεργά παραδείγματα διαλειτουργικότητας και ανταγωνισμού.</p>

<p>Το πιο σημαντικό που περιέχει η ανακοίνωση της Microsoft είναι μια δήλωση ότι θα
υποστηρίξει τη διαλειτουργικότητα μόνο υπό όρους που δεν εμποδίζουν τον ελεύθερο ανταγωνισμό.
Οι δηλώσεις που δημοσιεύουν μπορεί να σημαίνουν κάτι διαφορετικό, αλλά οι όροι που
διατυπώνονται στo δελτίο τύπου υπογραμμίζουν αυτή τη δήλωση με σαφήνεια. Ποτέ δεν υπήρξε
έλλειψη υποσχέσεων από τη Microsoft, αλλά τα αποτελέσματα είναι αυτά που πρέπει να
ληφθούν υπόψη αντί για τις λέξεις.</p>

<p>Είναι λυπηρό, αλλά η έλλειψη ουσίας στη δέσμευση και η χρονική επιλογή δείχνουν ότι
η Microsoft πρωτίστως ελπίζει στη θετική κάλυψη από τα μέσα ενημέρωσης και όχι σε μια
εξέταση της ουσίας της ανακοίνωσής της για μια περιορισμένη διαλειτουργικότητα.</p>

<p>Δεν μπορεί να είναι σύμπτωση ότι οι αντιπρόσωποι συναντώνται στη Γενεύη για τη
Συνάντηση Επίλυσης Διαφορών με Ψηφοφορία (BRM) αυτή την περίοδο για να συζητήσουν
<a href="/activities/msooxml/msooxml-idiosyncrasies.html">σοβαρά ζητήματα στον προτεινόμενο
τύπο αρχειοθέτησης MS-OOXML</a>, μέσα από τον οποίο η Microsoft σκοπεύει να διακηρύξει
εκ νέου <a href="http://news.zdnet.co.uk/leader/0,1000002982,39292519,00.htm"
>τον έλεγχό της πάνω στα πρότυπα στην παγκόσμια αγορά</a>.</p>

<p>Αν η Microsoft αληθινά εννοεί να διευκολύνει τη διαλειτουργικότητα και τη δίκαιη
πρόσβαση θα πρέπει να απαλλάξει τους αντιπροσώπους στη BRM, να ανακαλέσει το MS-OOXML
από τον ISO και να διοχετεύσει αυτή τη δραστηριότητα στην παγκόσμια προσπάθεια για το
Open Document Format, το υπάρχον Ανοικτό Πρότυπο στον ISO για έγγραφα εφαρμογών γραφείου.</p>

<p>Θα πρέπει επίσης να ανακοινώσει πλήρη πληροφόρηση διαλειτουργικότητας για όλα τα
προϊόντα της χωρίς κανενός είδους περιορισμό.</p>


<p>Σχετικά με το Ευρωπαϊκό Ίδρυμα Ελεύθερου Λογισμικού:</p>

<p class="aboutfsfe">Το Ευρωπαϊκό Ίδρυμα Ελεύθερου Λογισμικού (FSFE) είναι μια
     μη-κερδοσκοπική μη-κυβερνητική οργάνωση, η οποία δραστηριοποιείται σε πολλές
     Ευρωπαϊκές χώρες και ασχολείται με πολλές διεθνείς δραστηριότητες. Η πρόσβαση
     στο λογισμικό καθορίζει τη συμμετοχή σε μια ψηφιακή κοινωνία. Για να εξασφαλίσει
     την ισότιμη συμμετοχή στην εποχή της πληροφορίας, καθώς επίσης και τον ελεύθερο
     ανταγωνισμό, το Ευρωπαϊκό Ίδρυμα Ελεύθερου Λογισμικού (FSFE) επιδιώκει και είναι
     αφοσιωμένο στην προώθηση του Ελεύθερου Λογισμικού, το οποίο ορίζεται από τις
     ελευθερίες να χρησιμοποιείται, να μελετάται, να τροποποιείται και να αντιγράφεται.
     Από την ίδρυσή του το 2001, η ευαισθητοποίηση για τα θέματα αυτά, η πολιτική και
     νομική προστασία του Ελεύθερου Λογισμικού και η απόδοση Ελευθερίας στους ανθρώπους
     με την υποστήριξη της ανάπτυξης του Ελεύθερου Λογισμικού είναι κεντρικά ζητήματα
     για το FSFE.<br/>
<br/>
Περισσότερες πληροφορίες: https://fsfe.org </p>
  </body>

</html>
<!--
Local Variables: ***
mode: xml ***
End: ***
-->
