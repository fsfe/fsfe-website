<?xml version="1.0" encoding="utf-8"?>
<html newsdate="2022-10-04" type="newsletter">
  <version>1</version>

  <head>
    <title>Vrije Software in Frankrijk +++ Hackerspace in Albanië +++ Vacature</title>
  </head>
  <body microformats="h-entry">
    
<h1 id="free-software-in-france-hackerspace-in-albania-job">Vrije Software in Frankrijk +++ Hackerspace in Albanië +++ Vacature</h1>

<p>
  In deze aflevering bespreken we het groeiende bewustzijn voor Vrije Software in 
  Frankrijk. We delen onze plannen om de implementatie van de principes van Apparaatneutraliteit in de gaten te houden. Een hackerspace in Albanië deelt de 'Publiek geld? Public Code!'-eis. Wij zijn op zoek naar een werkstudent om onze volgende assistent-systeembeheerder te worden.
  </p>

<h2 id="free-software-in-france-gains-attention">Vrije Software in Frankrijk trekt de aandacht</h2>

<p>
  Wat is de status van Vrije Software in Frankrijk? Volgens Hugo Roy is het bewustzijn in het laatste decennium toegenomen, maar heeft Frankrijk nog steeds behoefte aan een krachtig politiek standpunt om Vrije Software te ondersteunen. Openbare aanbestedingen zouden het recht moeten eisen om onbeperkte hoeveelheden van een kopie van de software te mogen publiceren. Deze eis bevoordeelt geen enkel bedrijf of bedrijfsmodel en kan deel uitmaken van een openbare aanbesteding. Hugo Roy is advocaat en voorstander van Vrije Software. Hij waardeert de gastvrije omgeving van de FSFE voor vrijwilligers en houdt van CalyxOS omdat het een gebruiksklare omgeving op een telefoon biedt en betrouwbaar is. <a href="/news/podcast/episode-16.html">Luister naar zijn interview in onze nieuwe Software Freedom Podcast-aflevering</a>.
</p>

<figure>
  <a href="/news/podcast/episode-16.html">
  <img src="https://pics.fsfe.org/uploads/medium/e6/ec/27ddda602b6a643d5df3d98cfdd0.png"
  alt="Portret van een persoon die buiten is en een zonnebril draagt" /></a>
  <figcaption>
      In onze nieuwe Software Freedom Podcast discussiëren we met Hugo Roy, advocaat en voorstander van Vrije Software.
  </figcaption>
</figure>

<p>
  Terzijde: wij denken dat het de moeite waard is om te vermelden dat wij meer 
  handtekeningen onder onze <a href="/activities/upcyclingandroid/openletter.html">Open 
  Brief voor het recht om welke software dan ook op elk apparaat te installeren</a> hebben ontvangen van 
  organisaties in Frankrijk dan van welk ander land dan ook. Dit zou Hugo's observatie van toegenomen bewustzijn van softwarevrijheid in Frankrijk kunnen ondersteunen.
</p>

<h2 id="fsfe-monitors-the-implementation-of-device-neutrality">De FSFE ziet toe op de implementatie van Apparaatneutraliteit</h2>

<p>
  Stel u voor dat u uw nieuwe tablet uit de doos haalt en ontdekt dat u nieuwe 
  apps alleen via de eigen app-winkel van de fabrikant kunt installeren. Bovendien start uw 
  apparaat alleen een specifiek besturingssysteem op, dat geheel of gedeeltelijk 
  propriëtair is. Met andere woorden: u kunt geen ander besturingssysteem installeren om 
  dergelijke beperkingen te omzeilen. Uw tablet verdient beter.
</p>

<p>
  Apparaatneutraliteit is een beleidsconcept om eindgebruikers in staat te stellen de 
  poortwachters te omzeilen, teneinde Vrije Software en diensten te gebruiken, 
  onafhankelijk van de controle die wordt uitgeoefend door hardwarefabrikanten, 
  verkopers en platforms. Om dit beleidsconcept te helpen begrijpen <a href="/activities/deviceneutrality/index#device-neutrality-free-software">hebben we een artikel gepubliceerd waarin we de vereisten</a> van Apparaatneutraliteit duidelijk maken. Tot nu toe hielden wij ons tijdens het aannemen van de <a href="/activities/deviceneutrality/index#device-neutrality-free-software">Verordening Digitale Markten (DMA)</a>, het grootste initiatief van de Europese Unie voor de regulering van poortwachters in digitale markten, bezig met Apparaatneutraliteit. We zagen een belangrijke overwinning in 2022, aangezien verschillende onderdelen van Apparaatneutraliteit werden opgenomen in de DMA.
</p>

<figure>
  <a href="/activities/deviceneutrality/index">
  <img src="https://pics.fsfe.org/uploads/original/55/fd/b5797eb13aab92a0bb8d6ab8a469.jpg" alt="Logo Apparaatneutraliteit" /></a>
</figure>

<p>
  Onze inspanningen zijn nog niet ten einde: nu moeten we ervoor zorgen dat de 
  verordening in de praktijk wordt gehandhaafd. Toezicht houden op de uitvoering en 
  handhaving van de DMA, het uitvoeren van apparaatgerelateerde activiteiten en het 
  het bevorderen van softwarevrijheid vergt veel middelen. <a href="https://my.fsfe.org/donate">Overweeg alstublieft een donatie aan de FSFE, zodat we ons kunnen blijven inzetten voor Apparaatneutraliteit</a>.
</p>

<h2 id="hackerspace-in-albania-explains-why-privacy-matters">Hackerspace in Albanië legt uit waarom privacy belangrijk is</h2>

<p>
  Massale lekken van persoonsgegevens in Albanië hebben vorig jaar persoonlijke 
  informatie van burgers onthuld. Hackerspace OpenLabs, een 
  geassocieerde organisatie van de FSFE, sensibiliseert voor privacy in 
  werkgroepen en biedt opleidingen aan over het veilig gebruik van technologie. Zoals 
  leden van OpenLabs in een interview met Le Courrier de 
  Balkans uitleggen, steunt OpenLabs het gebruik van Vrije Software bij overheden en <a href="https://www.courrierdesbalkans.fr/Albanie-OpenLabs-un-hackerspace-pour-proteger-et-emanciper-le-numerique">verspreidt zij de boodschap van de "Publiek geld? Publieke Code!"-campagne in 
  Albanië</a>. Het stadhuis van Tirana was de eerste hoofdstad in de westelijke Balkan die overschakelde naar grotere Vrije Software-oplossingen op afstand. Toch moet het land de digitale kloof onder de burgers nog dichten.
</p>

<figure>
  <img src="https://pics.fsfe.org/uploads/original/0c/ca/b2f430cc5cdb368bda718d87c9d2.jpg" alt="Persoon houdt een presentatie" />
</figure>

<h2 id="job-opening-assistant-system-administrator">Vacature: assistant-systeembeheerder</h2>

<p>
  Wij zijn op zoek naar een werkstudent om ons werk, mensen in staat te stellen 
  technologie te controleren, te ondersteunen. Het werk is 10 uur per week vanuit ons 
  kantoor in Berlijn, maar thuiswerk is later mogelijk. De persoon zal de technische infrastructuur van de FSFE ondersteunen door te werken met onze systeembeheerders. <a href="/news/2022/news-20220915-01.html">Solliciteer tot en met 16 oktober</a>.
</p>

<h2 id="childrens-book-available-to-pre-order-in-english">Kinderboek in het Engels beschikbaar voor bestelling vooraf</h2>

<p>
  <em>Ada &amp; Zangemann: een verhaal over software, skateboards, en frambozenijs</em> is vertaald naar het Engels. Wij hebben het! <a href="https://k7r.eu/ada-zangemann-ready-to-pre-order-in-english/">Het 
  boek wordt nu gepubliceerd en een e-book is al beschikbaar</a>. Natuurlijk 
  bevat het e-book formaat <a href="/activities/drm/drm.html">geen Digitaal Beperkingen Beheer (DRM)</a>. Als u uit de VS komt kunt u <a href="https://nostarch.com/ada-zangemann">de hardcover versie van No Starch Press</a> met 25% korting bestellen door de couponcode "Hacking4Freedom" te gebruiken. Ontvang het e-book nu of laat het boek vanuit de VS vanaf december naar u toe zenden. Als u buiten de VS woont moet u 
  in staat zijn om tegen het einde van het jaar het boek te bestellen bij uw lokale boekhandel.
</p>

<figure class="no-border">
 <a href="https://nostarch.com/ada-zangemann">
    <img src="https://pics.fsfe.org/uploads/medium/b2b23d22357bfc0c568a472b45a56dd3.png" alt="Illustratie van drie stukken. Aan de linkerkant een illustratie van een meisje dat typt op een toetsenbord, aangesloten op haar telefoon, tussen gereedschap en geopende boeken. Aan de rechterkant typt een chagrijnige oude man voor ultra luxueuze schermen te midden van meubels met gouden details. Onderaan staat de tekst Ada &amp; Zangemann, met de omslag van het boek." />
  </a>
</figure>

<h2 id="save-the-date">Markeer de datum!</h2>

<ul>
  <li>
    <p>
          Op 11 en 12 november organiseert de FSFE de Juridische Educatiedag ("Legal Education Day")
      op de SFSCon in Bolzano (Italië). U kunt van overal deelnemen aan de 
      evenementen. Er is een livestream en u kunt 
      vragen stellen in de kletsruimte. We presenteren inleidende onderwerpen over 
      licenties van Vrije Software. Kom meer te weten over copyleft en 
      niet-wederzijdse licenties, licentiecompatibiliteit en -incompatibiliteit en het gebruik van logo's in softwareprojecten. U zult leren hoe u Vrije Softwareprojecten eenvoudig met REUSE van een licentie kunt voorzien. Doe online mee aan de Legal Education Day op  <a href="https://www.sfscon.it/">SFSCon</a>! En als u fysiek deelneemt: kom dan naar onze kraam om te kletsen!
        </p>
  </li>
  <li>
    <p>
          Op 26 november geeft Kunstmatige Intelligentie (KI)-specialist Vincent Lequertier een lezing 'For an inclusive and ethical artificial intelligence' ('Voor een inclusieve en ethische kunstmatige intelligentie', vert.). De presentatie maakt deel uit van het evenement <a href="https://www.campus-du-libre.org/index.php">Campus du Libre (Vrije Software campus)</a> en de FSFE zal er met een kraam aanwezig zijn.
    </p>
  </li>
</ul>

<h2 id="past-events">Afgelopen evenementen</h2>

<ul>
  <li>
      Van 30 september tot 2 oktober hebben de FSFE en 11 maatschappelijke organisaties samen 
    de <a href="https://bits-und-baeume.org/en/">Bits &amp; Bäume</a> ("Bits 
    en Bomen")-conferentie georganiseerd. We waren aanwezig met lezingen en een Android Opwaarderen-werkgroep. De lokale FSFE-groep Berlijn was aanwezig met een informatiekraam.
  </li>
  <li>
      Op 30 september presenteerde REUSE-projectmanager Lina Ceballos de 
    principes van REUSE en liet zij zien hoe licenties duidelijk en 
    eenvoudig te maken zijn op de <a href="https://www.kde-espana.org/akademy-es-2022/programa">Akademy-es</a>  conferentie in Barcelona (Spanje). Op 1 oktober presenteerde Lina REUSE-gereedschappen en documentatie op <a href="https://conf.kde.org/event/4/contributions/101/">Akademy</a>  in 
    Barcelona.
  </li>
  <li>
      Op 29 september gaf kunstenares Katrina Holovets een auteurslezing van het kinderboek Ada &amp; Zangemann in het Oekraïens. Matthias Kirschner, auteur en voorzitter van de FSFE, beantwoordde vragen uit het publiek. Het evenement vond plaats in de Landvertegenwoordiging Baden-Württemberg. Rudi Hoogvliet, staatssecretaris voor mediapolitiek en gevolmachtigde van Baden-Württemberg bij de Bondsrepubliek, leidde het boek in. Op 24 september waren er Duitse en Oekraïense lezingen in de <a href="https://www.berlin.de/stadtbibliothek-friedrichshain-kreuzberg/bibliotheken/bezirkszentralbibliothek-pablo-neruda/veranstaltungen-projekte/artikel.1243672.php">centrale stadsdeelbibliotheek Friedrichshain-Kreuzberg</a> Pablo Neruda in Berlijn.
  </li>
  <li>
      Op 15 september publiceerde de Podcast Ubuntu Portugal het interview met FSFE's senior juridische projectmanager Lucas Lasota over Routervrijheid en Apparaatneutraliteit in Europa. <a href="https://podcastubuntuportugal.org/e213/">De podcast werd opgenomen in het Portugees</a>.
  </li>
</ul>

<h2 id="fsfe-groups">FSFE-groepen</h2>

<p>
  <strong>Wit-Rusland</strong>: Minsk GNU/Linux en Vrije Software-liefhebbers hebben al lang geen persoonlijke ontmoetingen meer gehad. Op 29 oktober herleven ze de traditie om elkaar persoonlijk te ontmoeten en de 
  <a href="https://wiki.fsfe.org/LocalGroups/Minsk">lokale FSFE-groep 
  Minsk</a> zal erbij zijn! Neem contact op <email>vics@fsfe.org</email> als u geïnteresseerd bent om deel te nemen!
  </p>

<p>
  <strong>Duitsland</strong>: De lokale FSFE-groep <a href="https://wiki.fsfe.org/LocalGroups/Berlin">Berlijn</a> vierde Software Freedom Day op 17 september op de BeLUG. De groep gaf vier lezingen: "Een kritische inleiding tot Vrije Software" door Erik Grun, 'FLOSS-videoproductie met een focus op videotutorials' door hoergen, 
  'Dokuwiki: een lichtgewicht en uiterst veelzijdige wiki-software' door c47 en 'Een duurzame benadering van software als bron' door Tobias. De lokale FSFE-groep <a href="https://wiki.fsfe.org/LocalGroups/Hamburg">Hamburg</a> heeft haar volgende bijeenkomst op 10 oktober.
</p>

<p>
  <strong>Italië</strong>: De lokale FSFE-groep <a href="https://wiki.fsfe.org/LocalGroups/Sicilia">Sicilië</a> gaf een lezing over de modernisering van het openbaar bestuur met Vrije Software op 9 september in Caltanissetta (Italië). Het onderwerp kreeg veel aandacht en veel mensen woonden het evenement bij. Veel deelnemers kenden Vrije Software nog niet en mensen wilden weten hoe zij kunnen bijdragen.
</p>

<figure>
  <img src="https://pics.fsfe.org/uploads/medium/47/ab/1e04129c974ac95108fe8334e3d5.jpeg" 
  alt="Persoon geeft een presentatie." /> 
  <figcaption>
     Francesco Bonanno presenteert het "Publiek geld? Public Code!"-initiatief. Caltanissetta, Italië, september 2022.
  </figcaption>
</figure>

<p>
  <strong>Nederland</strong>: Het FSFE-landteam Nederland 
  organiseerde op 17 september een FSFE-kraam op de NLLGG-bijeenkomst in Utrecht. 
  Nico Rikken toonde de mogelijkheden van het installeren van een aangepaste ROM met 
  Vrije Software op een telefoon. De deelnemers deelden hun ervaringen met 
  het flitsen ("flashen", vert.) van telefoons en bespraken de beschikbare Vrije Softwaremogelijkheden voor 
  telefoons. Een paar dagen later kwam het Nederlandse team <a href="https://wiki.fsfe.org/Events/Netherlands/2022-09-21">online bijeen</a>.
</p>

<p>
  <strong>Zwitserland</strong>: Vrijwilligers hebben besloten om in <a href="https://wiki.fsfe.org/LocalGroups/Basel">Bazel</a> een nieuwe lokale groep te starten. De eerste bijeenkomst was op 3 oktober. De groep is van plan bijeen te komen op de eerste maandag van elke maand.
</p>

<p>
  <strong>Vrouwen</strong>: De FSFE <a href="https://wiki.fsfe.org/Teams/Women">Vrouwen</a>groep plande  de activiteiten voor volgend jaar tijdens hun online vergadering op 29 september.
</p>

<h2 id="in-memory-of-damiano">Ter nagedachtenis aan Damiano</h2>

<p>
  De FSFE eert de nagedachtenis van Damiano Conte, een belangrijk lid van de 
  van de Vrije Softwarebeweging in Italië, en betuigt haar medeleven aan zijn 
  familie. Damiano was een leraar van duizenden studenten in Bassano del 
  Grappa (VI) in Italië gedurende de laatste 20 jaren en moedigde het gebruik van 
  GNU/Linux en Vrije Software en hardware aan. In 2008 was Damiano medeoprichter van 
  de Bassano del Grappa Linux User Group (GrappaLUG). Sinds 2006 
  organiseerde hij de Linux-dag en <a href="https://www.youtube.com/watch?v=0PcPAbs1Y5Y">gaf hij lezingen</a>. GrappaLUG stuurde een symbolische donatie aan de FSFE ter nagedachtenis aan Damiano. 
  Wij danken Damiano voor zijn langdurige bijdrage aan de vrijheid van software.
</p>

<h2 id="contribute-to-our-newsletter">Draag bij aan onze nieuwsbrief</h2>

<p>
Als u gedachten, foto's of nieuws wilt delen, stuur ze dan ze naar ons. Zoals altijd is het adres <email>newsletter@fsfe.org</email>. We kijken er naar uit om van u te horen! Als u ons en ons werk ook wilt steunen, wordt dan lid van onze gemeenschap en steun ons met een <a href="https://my.fsfe.org/donate?referrer=newsletter">donatie of een maandelijkse bijdrage</a>. Met dank aan onze gemeenschap en alle vrijwilligers, supporters en donoren die ons werk mogelijk maken. En met dank aan onze vertalers, die u in staat stellen om deze nieuwsbrief in uw moedertalen te lezen. 
</p>
  
<p>Uw eindredacteur, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2022-10-04" />
  </date>
  <followup>donate</followup>
  <tags>
    <tag key="front-page"/>
    <tag key="newsletter">Nieuwsbrief</tag>
    <tag key="fr">Frankrijk</tag>
    <tag key="podcast">Software Freedom podcast</tag>
    <tag key="interview">Interview</tag>
    <tag key="open-letter">Open Brief</tag>
    <tag key="deviceneutrality">Apparaatneutraliteit</tag>
    <tag key="career">Vacature</tag>
    <tag key="internal">Intern</tag>
    <tag key="sq">Albanië</tag>
    <tag key="tech-teams">Technische teams</tag>
    <tag key="ada-zangemann">Ada &amp; Zangemann</tag>
    <tag key="localgroup">Lokale groep</tag>
    <tag key="de">Duitsland</tag>
    <tag key="berlin">Berlijn</tag>
    <tag key="hamburg-group">Hamburggroep</tag>
    <tag key="it">Italië</tag>
    <tag key="pmpc">Publiek Geld? Publieke Code!</tag>
    <tag key="nl">Nederland</tag>
    <tag key="women-group">Vrouwengroep</tag>
    <tag key="ch">Zwitserland</tag>    
  </tags>
  <discussion href="https://community.fsfe.org/t/910"/>
   <image url="https://pics.fsfe.org/uploads/medium/4f/dd/6b6c29812d4e8a320fc0a504b005.png" alt="Illustratie met een presentatie, een portret en een persoon die muis-onderdelen assembleert"/>
<translator>André Ockers</translator>
   </html>

