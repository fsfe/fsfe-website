<?xml version="1.0" encoding="UTF-8" ?>

<html newsdate="2008-12-10">
<head>
<title>FSFE aggiunge rappresentanza per la Fellowship all'Assemblea Generale</title>
</head>
<body>


<h1>FSFE aggiunge rappresentanza per la Fellowship all'Assemblea Generale</h1>

<p newsteaser="yes">Oggi la FSFE annuncia <a href="/about/legal/constitution.html">
il rinnovo del proprio statuto</a>, che prevede l'aggiunta
di due seggi in rappresentanza della Fellowship all'Assemblea Generale.
Questo darà ai Fellow di FSFE una rappresentanza diretta nel principale organo
decisionale dell'organizzazione.
</p>

<p>La <a href="http://fellowship.fsfe.org">Fellowship</a> è la comunità più
ampia di FSFE. Avviata nel 2005, rappresenta
un luogo d'incontro con attività online ed offline, un contesto per attivarsi e
collaborare, un percorso di avvicinamento verso l'interno dell'organizzazione, ed
uno dei modi più importanti per sostenere il lavoro di FSFE in tutte le sue aree,
fornendo sia le risorse sia peso politico. Ora la Fellowship consente anche un
accesso all'Assemblea Generale.</p>

<p>All'inizio del 2009, FSFE pubblicherà un bando per i candidati ai seggi, a cui
potranno partecipare coloro che sono Fellow da almeno un anno. Prima della
prossima convocazione dell'Assemblea Generale, tutti i Fellow eleggeranno
il primo dei due seggi della Fellowship.  Il secondo seggio verrà eletto l'anno
seguente. Gli eletti saranno in carica per un biennio così da avere sin da ora
un'elezione all'anno.</p>

<p>Le modifiche statutarie necessarie per permettere tutto questo sono state preparate
dopo l'Assemblea Generale del 2007 e adottate all'unanimità durante l'incontro
annuale del 2008 dagli otto membri della A.G. riunitisi dal 6 all'8 giugno
nella sede di Zurigo.</p>

<p>Georg Greve, presidente di FSFE, commenta: "Eravamo convinti che avremmo dovuto
introdurre un elemento di responsabilità verso la Fellowship di FSFE ed un suo
coinvolgimento strategico. Più che in qualità di consigliere o di osservatore,
desideravamo che fosse coinvolta come pari.
Ovviamente avremmo voluto mettere in pratica tutto ciò molto presto, ma i
cambiamenti statutari non dovrebbero mai essere presi alla leggera dato che
cambiamenti frettolosi avrebbero potuto avere severe conseguenze.
Così lo abbiamo fatto tanto velocemente quanto le nostre
responsabilità verso FSFE ci hanno permesso e siamo contenti di averlo fatto
ora, così che alla prossima Assemblea Generale parteciperà già il primo Fellow."</p>

<p>Matthias Kirschner, coordinatore della Fellowship aggiunge: "Dato che questo
è il primo anno, dovremmo lavorare duro per fornire ai Fellow la possibilità
di conoscersi. Ogni candidato avrà una piattaforma, tramite la quale i votanti
potranno conoscerlo, ma vogliamo che anche i candidati conoscano i votanti.
Oltre a migliorare l'infrastruttura tecnica su fsfe.org, durante i prossimi mesi
aumenteremo anche il numero degli incontri locali della Fellowship".</p>

<p>Pablo Machon, vice presidente di FSFE, conclude: "Abbiamo modellato il nostro
sistema di voto su quello usato da Debian. E' un metodo ben testato e si è
dimostrato resistente ad anomalie di voto. Per essere un candidato, occorre
essere stati nella Fellowship per almeno un anno, perché vogliamo che i
rappresentanti della Fellowship conoscano l'organizzazione e cosa vuol dire
essere un Fellow. Per votare non ci sono requisiti particolari, tutti i Fellow
potranno farlo appena registrati".</p>


<h2>Che cos'è la Free Software Foundation Europe</h2>

<p>La Free Software Foundation Europe (FSFE) è una organizzazione non
governativa e senza fini di lucro attiva in molti paesi Europei e
impegnata in attività a livello globale. L'accesso al software determina
chi può far parte di una società digitale. Al fine di assicurare un'equa
partecipazione nell'era dell'informazione e una libera concorrenza, la
Free Software Foundation Europe (FSFE) si dedica alla diffusione
del Software Libero, che è definito dalle libertà di usare, studiare,
modificare e copiare il software.  Portare all'attenzione del pubblico
questi temi, dare solide basi politiche e legali al Software Libero e
assicurare libertà alle persone supportando lo sviluppo di Software
Libero, sono temi centrali per la FSFE fin dalla sua fondazione nel 2001.
</p>

<p>Potete trovare maggiori informazioni sul lavoro di FSFE all'indirizzo <a
href="http://fsfe.org">http://fsfe.org</a>.</p>

<h2>Contatti</h2>

<ul>
	<li>Belgio: +32 2 747 03 57</li>
	<li>Germania: +49 700 373 38 76 73</li>
	<li>Svezia: +46 31 7802160</li>
	<li>Svizzera: +41 43 500 03 66</li>
	<li>UK: +44 29 200 08 17 7</li>
</ul>

<p><a href="/contact/contact.html">Altri modi per entrare in contatto</a> con 
FSFE.</p>

</body>
	<timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
