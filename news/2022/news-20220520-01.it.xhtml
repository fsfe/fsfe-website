<?xml version="1.0" encoding="UTF-8"?>
<html newsdate="2022-05-20">
<version>1</version>

<head>
  <title>La FSFE firma il manifesto olandese che chiede miglioramenti per l'istruzione</title>
</head>

<body>

<h1>La FSFE firma il manifesto olandese che chiede miglioramenti per l'istruzione</h1>

<p>
Gli studenti non devono utilizzare software proprietario per la propria 
istruzione. La FSFE si unisce alla coalizione olandese “Equa Istruzione 
Digitale” sostenendo soluzioni rispettose della privacy che coinvolgono 
il Software Libero nelle scuole.
</p>

<figure>
  <img src="https://pics.fsfe.org/uploads/medium/88bb22932b21a7ea83f22b7ca1122dbe.jpg"
       alt="Corrodoio vuoto di una scuola" />
</figure>

<p>
Per l'insegnamento, il sistema scolastico olandese si basa sempre più 
sui sistemi digitali. Attualmente la maggior parte di questi strumenti è 
costituita da software proprietario. Di conseguenza, studenti, genitori 
e insegnanti hanno perso il controllo sulla propria autonomia e privacy. 
Le soluzioni fortemente integrate per la collaborazione online, per la 
gestione della scuola, per l'hardware dei computer e per i contenuti 
didattici sono una morsa da cui è quasi impossibile sfuggire. Avere un 
account su una azienda big-tech, dove si viene tracciati e dove è 
obbligatorio utilizzare software proprietario, è diventato un 
prerequisito per l'istruzione.
</p>

<p>
I genitori, gli insegnanti, gli ingegneri informatici e i difensori dei 
diritti digitali si sono uniti per migliorare la situazione. In un 
manifesto <a 
href="https://handboek.petities.nl/dl/manifest/manifest.pdf">Bevrijd 
kinderen uit de digitale wurggreep</a> (olandese) la "Coalizione Equa 
Istruzione Digitale" descrive la situazione e richiede modifiche su più 
fronti. La privacy degli studenti dovrebbe essere garantita, il pieno 
controllo delle scuole dovrebbe essere ripristinato, agli studenti 
dovrebbero essere insegnate competenze anziché prodotti, e i sistemi 
dovrebbero essere rispettosi della privacy fin dalla loro progettazione 
e dovrebbero essere Software Libero.
</p>

<blockquote>
<p>L'istruzione è un'area che è fonte di preoccupazione per la Free 
Software Foundation Europe; la situazione nei Paesi Bassi non è unica. 
La FSFE sostiene il "<a 
href="/freesoftware/education/index.html">Software Libero 
nell'istruzione</a>" e il gruppo locale della FSFE Zurigo gestisce una 
campagna di sensibilizzazione, "<a 
href="https://lernenwiedieprofis.ch/">Imparare come i 
professionisti</a>", che ha affrontato problemi simili nel sistema 
scolastico svizzero.<br/></p>
</blockquote>

<p>
La FSFE è una degli originari firmatari del manifesto. Il manifesto è il 
punto di partenza di questa coalizione. Attraverso i contatti con 
insegnanti, con le scuole, con i responsabili politici e con i fornitori 
di prodotti informatici, il gruppo mira ad apportare miglioramenti 
pratici all'interno del sistema scolastico olandese. La FSFE continuerà 
a sostenere questo nuovo sforzo dell'Olanda per condurre ad un 
cambiamento che andrà a beneficio per le generazioni future. Anche tu
<a href="https://eerlijkdigitaalonderwijs.petities.nl/?locale=en">
puoi dare il tuo sostegno firmando il manifesto</a>.
</p>

</body>

<tags>
  <tag key="front-page"/>
  <tag key="education">Istruzione</tag>
  <tag key="nl">Paesi Bassi</tag>
</tags>

<discussion href="https://community.fsfe.org/t/850"/>

<image url="https://pics.fsfe.org/uploads/medium/88bb22932b21a7ea83f22b7ca1122dbe.jpg"
       alt="Corrodoio vuoto di una scuola"/>

</html>

