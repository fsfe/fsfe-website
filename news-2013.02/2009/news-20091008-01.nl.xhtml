<?xml version="1.0" encoding="UTF-8" ?>

<html newsdate="2009-10-08">
  <head>
    <title>
      Schikking met Microsoft zet Vrije Software in de kou
    </title>
  </head>

  <body>

    <h1>
      Schikking met Microsoft zet Vrije Software in de kou
    </h1>

    <p newsteaser="yes">
      De Europese Commissie heeft gisteren een voorlopig akkoord met
      Microsoft bekend gemaakt. De overeenkomst moet een regeling
      treffen voor het antitrustonderzoek naar de dominante positie
      van het bedrijf in de webbrowsermarkt. De Commissie is ook klaar
      om een schikking te treffen over interoperabiliteit. Men wil
      ervoor zorgen dat concurrerende producten kunnen samenwerken met
      desktoptoepassingen van Microsoft.
    </p>

    <p>
      De FSFE reageert op de pogingen van Commissaris Neelie Kroes en
      de Europese Commissie om meer competitie in de Europese
      browsermarkt te brengen. Alhoewel het duidelijk is dat de
      overeenkomst onder tijdsdruk tot stand is gekomen, zijn delen
      van de overeenkomst een verbetering ten opzichte van eerdere
      voorstellen van Microsoft.
    </p>

    <p>
      De FSFE is al jaren een standvastig verdediger van vrijheden
      voor software. Deze houding heeft de afgelopen zeven jaar
      geholpen om enkele details in het browserselectiescherm te
      verbeteren. Maar de aangepaste overeenkomst die Microsoft nu
      voorstelt, komt zeker niet tegemoet aan de legitieme eisen van de
      Vrije Softwaregemeenschap.
    </p>

    <p>
      Karsten Gerloff, voorzitter van de FSFE, zegt: "Het voorstel van
      Microsoft, zoals het nu voorligt, bevat veel achterdeurtjes
      langswaar deze veroordeelde monopolist een uitweg kan
      vinden. Het ontbreken van een controlesysteem zet Vrije
      Softwareprojecten in de kou. Microsoft belooft nergens op een
      ondubbelzinnige wijze dat ze zich in de toekomst aan de
      webstandaarden zullen houden, noch dat ze een einde zullen
      stellen aan de oude gewoonte van het bedrijf om standaarden uit
      te breiden met propriëtaire uitbreidingen."
    </p>

    <p>
      Om zich te beschermen tegen een ander mogelijk onderzoek van de
      Europese Commissie wil Microsoft ook enkele beloften maken zodat
      concurrerende programma's kunnen samenwerken met haar
      desktoptoepassingen zoals Outlook en Sharepoint. Maar Vrije
      Softwareprojecten, vaak de sterkste concurrenten voor de
      producten van dit bedrijf, zullen geen gebruik kunnen maken van
      de licenties op patenten die Microsoft voorstelt.
    </p>

    <p>
      FSFE's juridisch adviseur Carlo Piana zegt: "We zijn
      teleurgesteld dat enkele belangrijke bezorgdheden van de Vrije
      Softwaregemeenschap en andere kleine, innovatieve spelers niet
      worden aangepakt. Zij kunnen op eigen kracht niets
      afdwingen. Dit is een gemiste kans om nieuwe wegen te bewandelen
      voor het afdwingen van antitrustmaatregelen."
    </p>

    <p>
      De FSFE zal de voorstellen van Microsoft de komende weken
      grondig analyseren en haar bevindingen aan de Commissie
      overmaken. Wij willen helpen om tot een overeenkomst te komen
      die ons een duurzame, interoperabele en concurrentiële toekomst 
      kan garanderen.
    </p>

  </body>
  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
