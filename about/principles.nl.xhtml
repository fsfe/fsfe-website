<?xml version="1.0" encoding="UTF-8" ?>

<html>
  <head>
    <title>FSFE - Ons zelfbeeld</title>
  </head>

  <body>

    <p id="category"><a href="/about/about.html">Over ons</a></p>
    <h1>Over FSFE</h1>

      <h2>Ons zelfbeeld</h2>

    <p>
      De leden van de <a href="http://fsfeurope.org">Free Software
      Foundation Europe</a> (FSFE) beschouwen zichzelf als Europeanen
      uit verschillende culturen met een gemeenschappelijk doel. We
      werken samen over culturele grenzen en ontwikkelen een
      gezamenlijke cultuur om te kunnen samenwerken van regionaal tot
      globaal niveau.
    </p>

    <p>
      We hebben ons officieel georganiseerd als een niet-gouvernementele,
      non-profit organisatie die zelf opnieuw een deel is van een
      wereldwijd netwerk van mensen met een gemeenschappelijk doel en
      gelijklopende opvattingen. Wij zijn enkel representatief voor
      onszelf en de initiatieven die wij nemen. Ons werk voor en onze
      toewijding aan alle aspecten van vrijheid in de
      digitale samenleving is wat ons omschrijft.
    </p>

    <p>
      Met een steeds sneller groeiende Vrije Softwaregemeenschap wordt
      het belangrijk om de betekenis van het begrip Vrije Software
      zuiver, sterk en actueel te houden. In bepaalde gevallen kan de
      toegenomen politieke interesse in onze zaak leiden tot
      misbruiken voor persoonlijke belangen zonder dat er rekening
      wordt gehouden met de gevolgen voor Vrije Software op
      middellange en lange termijn.
    </p>

    <p>
      Daarom beschouwen wij het als onze basistaak om Vrije Software
      juridisch, politiek en sociaal een sterke en veilige basis te
      geven, vrij van persoonlijke belangen. Om deze taak naar behoren
      te kunnen vervullen is het belangrijk dat we een gedegen kennis
      hebben van Vrije Software en aanverwante zaken. De visie op
      lange termijn moet steeds de belangrijkste en finale afweging
      zijn bij het nemen van beslissingen.
    </p>

    <p>
      Wij beseffen heel goed dat zo'n principiële houding op korte of
      middellange termijn ongemakken kan geven die soms moeilijk uit te
      leggen zijn en zelfs tot onbegrip kunnen leiden.
    </p>

    <h3>Onze basisprincipes</h3>

    <p>
      We voelen ons schatplichtig aan de democratische en
      pluralistische principes. We willen een open, consistent en
      betrouwbaar beleid met een duidelijke focus.
    </p>

    <p>
      Bovenstaande principes worden zo goed mogelijk geïmplementeerd,
      rekening houdend met mogelijke juridische verantwoordelijkheden
      en besluitvaardigheid in moeilijke tijden.
    </p>

    <h3>Structureel overzicht</h3>

    <p>
      Vrijwilligerswerk en bijdragen zijn de fundamenten waarop alles
      steunt. Men kan zich op verschillende niveaus engageren, hoe
      sterk men zich engegeert is in de eerste plaats een persoonlijke
      beslissing.
    </p>

    <p>
      Iedereen kan occasioneel, regelmatig of permanent deelnemen aan
      de activiteiten van de Free Software Foundation Europe (FSFE) of
      zelf het voortouw nemen in een bepaalde activiteit.
    </p>

    <p>
      Als u deel wil uitmaken van de Free Software Foundation Europe
      maar geen tijd hebt om te helpen dan kan u ervoor kiezen om een
      <a href="/donate/donate.html">donatie aan de FSFE</a> te maken
      of om <a href="http://fellowship.fsfe.org">fellow</a> van de
      FSFE te worden.
    </p>

    <p>
      Als uw organisatie gelijkaardige doelstellingen heeft als de
      Free Software Foundation Europe en een officiële samenwerking
      wil aangaan, kan men
      een <a href="/associates/">geassocieerde organisatie</a> van de
      FSFE worden en deel uitmaken van het FSFE-netwerk.
    </p>

    <p>
      De basisstructuur van de Free Software Foundation Europe is de
      formele, juridisch
      opgerichte <a href="/about/legal/">vereniging</a> met afdelingen
      in de verschillende landen. De leden van deze organisatie moeten
      zich sterk engageren. Dit engagement wordt gemeten in de
      jarenlange toewijding en de verantwoordelijkheidszin van de
      persoon om de consensus op lange termijn boven zijn persoonlijke
      mening te kunnen stellen.
    </p>

    <p>
      De FSFE-vereniging is fundamenteel democratisch. Alle delen van
      de FSFE -- leden van de vereniging, leden van de teams alsook
      de <a href="http://fellowship.fsfe.org">fellows</a> en de leden
      van de geassocieerde organisaties -- kunnen actief deelnemen aan
      het besluitvormingsproces.
    </p>

    <p>
      Leden worden meestal aangebracht door leden van de teams of door
      geassocieerde organisaties uit hun land. Ze worden dan
      goedgekeurd door de algemene vergadering van de FSFE-vereniging.
    </p>

    <p>
      Alhoewel vrijwilligerswerk en materiële bijdragen de basis
      vormen voor ons werk, moeten we toch vaststellen dat bepaalde
      taken niet door deeltijds vrijwilligers ingevuld kunnen
      worden. Enkele taken worden dan ook door voltijds
      tewerkgestelden uitgevoerd.
    </p>

    <p>
      Gewone werknemers van de Free Software Foundation Europe maken
      alleen deel uit van de uitvoerende organen en niet van het
      algemeen besluitvormingsproces.
    </p>

    <p>
      Alle beslissingen over tewerkstelling en verloning worden
      genomen door de algemene vergadering van de leden van de
      vereniging.
    </p>

    <p>
      Het belangrijkste criterium voor deze beslissingen is de vraag
      hoe noodzakelijk de job is om de doelen van de Free Software
      Foundation Europe te bereiken. Wij proberen indien mogelijk
      steeds iemand in te huren die de job vroeger al op vrijwillige
      basis uitvoerde, voor de FSFE of een andere organisatie. Kennis,
      toewijding en ondernemingszin staan immers hoog aangeschreven
      bij de FSFE.
    </p>

    <p>
      Zo krijgt een persoon die een bepaalde taak vroeger al
      belangrijk genoeg vond om er veel tijd in te investeren de kans
      om er zich volledig op toe te leggen.
    </p>

    <h3>Besluitvormingsproces</h3> 

    <p>
      De leden van de Free Software Foundation Europe geloven in de
      consensus. We proberen ons werk steeds te baseren op consensus
      -- en soms een compromis -- van de actieve leden.
    </p>

    <p>
      We weten dat het soms noodzakelijk kan zijn om een snelle en
      beslissende actie te ondernemen. Daarvoor hebben we de
      FSFE-vereniging opgericht en haar uitgebreid uitvoerend comité
      op Europees en nationaal niveau. Dit geeft ons structuren om op
      terug te vallen met duidelijke procedures, die opgevolgd en
      gecontroleerd kunnen worden in een democratisch proces.
    </p>

    <p>
      We hebben deze structuur voor de besluitvorming gekozen omdat we
      een transparant, pluralistisch en open proces willen dat toch
      flexibel genoeg blijft om snel te reageren.
    </p>

    <p>
      Alle delen van de FSFE zijn zo verzekerd dat ze kunnen deelnemen
      aan het proces, zowel de leden van teams als de geassocieerde
      organisaties. De Free Software Foundation Europe kan snel
      reageren indien nodig en behoudt een duidelijke goed
      gestructureerde lijn op langere termijn.
    </p>

  </body>

  <timestamp>$Date: 2011-01-21 13:53:06 +0100 (Fr, 21. Jan 2011) $ $Author: maelle $</timestamp>
</html>
<!--
Local Variables: ***
mode: xml ***
End: ***
-->
