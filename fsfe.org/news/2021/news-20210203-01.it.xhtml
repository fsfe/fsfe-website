<?xml version="1.0" encoding="utf-8"?>
<html newsdate="2021-02-03">

<version>1</version>
<head>
    <title>Appuntamento a breve: giornata "Io amo il Software Libero" 2021</title>
  </head>

<body>

<h1>Appuntamento a breve: giornata "Io amo il Software Libero" 2021</h1>

<p>Persone da tutto il mondo lavorano duramente per il Software Libero e tutti lo utilizziamo per rimanere connessi. Il 14 febbraio, per la giornata "Io amo il Software Libero", mostriamo il nostro amore e ringraziamo gli sviluppatori, chi contribuisce, i progettisti, chi ne promuove l'uso e spende tempo per condividerlo, migliorarlo e crearlo.</p>

<p>Il Software Libero è creato e sostenuto da persone che investono per esso molto tempo di duro lavoro. Il distanziamento sociale dell'ultimo periodo ci ha mostrato chiaramente quanto sia importante il Software Libero per consentirci di rimanere in contatto con i nostri cari. È il Software Libero che ci permette di partecipare alle conferenze, alle lezioni universitarie o scolastiche, o semplicemente di divertirci con i nostri colleghi nelle pause pranzo virtuali. Le persone che stanno dietro a questi strumenti hanno superato sé stesse per fornirci la migliore usabilità, per risolvere bug e per implementare funzionalità desiderate.</p>

<p>Per la giornata di quest'anno di "Io amo il Software Libero", pensiamo a tutti coloro che richiedono e promuovono l'utilizzo del Software Libero, e specialmente a quelle persone che hanno lavorato al nostro Software Libero preferito.</p>

<h3>Un semplice grazie fa la differenza</h3>

<p>L'annuale giornata "<a href="https://ilovefs.org">Io amo il Software Libero</a>" è la perfetta opportunità per dire grazie a tutta la propaganda e a tutti i contributi fatti al Software Libero. Il 14 febbraio, le persone di tutto il mondo mostrano il loro amore e apprezzamento per la libertà del software o per uno specifico progetto che esse utilizzano.</p>

 <figure>
      <img src="https://download.fsfe.org/campaigns/ilovefs/share-pics/people/Polina_Malaja.png" alt="Polina Malaja: Io amo il Software Libero perché dà ad ognuno la libertà di utilizzarlo, studiarlo, condividerlo e migliorarlo; promuove una sana competizione ed è al servizio della comunità."/>
          <figcaption>Festeggiamo la giornata #ilovefs !</figcaption>
 </figure>

<p>Chiunque può unirsi alla giornata "Io amo il Software Libero" e condividere il proprio amore per il Software Libero. Abbiamo preparato per te diverse attività. Per la prima volta abbiamo creato un <a href="https://download.fsfe.org/campaigns/ilovefs/share-pics/ilovefs.png">modello di immagine</a>, che ognuno può utilizzare per creare un'immagine da condividere per esprimere i motivi per cui ama il Software Libero. Se ti piace questo modello, puoi <a href="https://download.fsfe.org/campaigns/ilovefs/share-pics/">scaricare tutti i sorgenti</a>, aggiungere la tua immagine e il tuo messaggio di ringraziamento personale e l'immagine da condividere è pronta per essere inviata nel tuo canale di comunicazione preferito. Se la condividi su un social, utilizza l'hashtag <strong>#ilovefs</strong> così possiamo ricondividere e amplificare il tuo messaggio. Ogni "grazie" è benvenuto ed apprezzato!</p>

 <figure>
      <img src="https://pics.fsfe.org/uploads/medium/034f1543bb453326d62cc4ecf9318be2.jpeg" alt="Amo la cartolina del Software Libero"/>
          <figcaption>Mostra il tuo amore per il Software Libero, #ilovefs</figcaption>
 </figure>

<p>Unisciti a noi nella giornata "Io amo il Software Libero" e fai conoscere al mondo quale strumento ti ha tenuto in contatto con i tuoi cari, la tua famiglia e gli amici! Oppure guarda gli altri per capire che strumento di Software Libero è stato da loro maggiormente utilizzato durante il tempo passato nell'"ufficio" di casa. Magari hai utilizzato un Software Libero per la messaggistica istantanea o hai iniziato a giocare con un gioco di Software Libero con i tuoi amici? Che differenza ha fatto utilizzare Software Libero nella tua scuola, all'università o al lavoro? C'è qualcuno in particolare che vorresti ringraziare e a cui vorresti mostrare il tuo apprezzamento per il suo lavoro? Per altre idee e suggerimenti, visita la nostra <a href="/activities/ilovefs/">pagina di azioni concrete "Io amo il Software Libero"</a> e unisciti alla nostra comunità per mostrare il tuo amore per il Software Libero dicendo "grazie"!</p> 

<h3>Amiamo il Software Libero e il Software Freedom Podcast</h3>

<p>Abbiamo anche creato una puntata del <a href="/news/podcast">Software Freedom Podcast</a> per la giornata speciale "Io amo il Software Libero". Nell'imminente puntata Matthias Kirschner e Bonnie Mehring discutono delle origini della giornata "Io amo il Software Libero" e Bonnie continua a parlare con sviluppatori, promotori, attivisti e con chi contribuisce al Software Libero sul perché è importante dire grazie.</p>


<p>Storia: questa è la 11ª edizione della giornata "Io amo il Software Libero", che viene festeggiata annualmente il 14 febbraio. La giornata "Io amo il Software Libero" è diventata un'importante tradizione per la comunità del Software Libero. Manteniamo quindi viva questa tradizione e festeggiamo insieme, domenica 14 febbraio, la libertà del software.</p>

</body>

<tags>
  <tag key="front-page"/>
  <tag key="ilovefs">Io amo il Software Libero</tag>
</tags>

<image url="https://pics.fsfe.org/uploads/medium/6b7a9088527fd8ec5ca610bb0e83ec19.png"/>

</html>
