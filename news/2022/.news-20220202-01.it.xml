<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2022-02-02">
    <title>Benvenuti in Matrix: la FSFE attiva il proprio server</title>
    <body>
      <p>
La FSFE vuole supportare la sua comunità con vari canali di 
comunicazione liberi. Siamo lieti di annunciare la recente aggiunta di Matrix 
a questa lista. Dopo i beta test riusciti, ogni sostenitore e volontario 
della FSFE può ora creare il proprio account Matrix. Useremo la 
nostra istanza anche per lo stand virtuale della FSFE durante il FOSDEM!
</p>
    </body>
    <body-complete>

<h1>Benvenuti in Matrix: la FSFE attiva il proprio server</h1>

<p>
La FSFE vuole supportare la sua comunità con vari canali di 
comunicazione liberi. Siamo lieti di annunciare la recente aggiunta di Matrix 
a questa lista. Dopo i beta test riusciti, ogni sostenitore e volontario 
della FSFE può ora creare il proprio account Matrix. Useremo la 
nostra istanza anche per lo stand virtuale della FSFE durante il FOSDEM!
</p>

<p>
Per oltre un decennio, la FSFE ha messo a disposizione della <a href="/about/contact.html#community">propria comunità</a> un server XMPP 
(conosciuto anche come Jabber) e anche un tradizionale canale IRC per 
potersi scambiare messaggi velocemente. Oggi apriamo ufficialmente le 
porte del nostro nuovo server Matrix, che è stato testato con successo 
per alcuni mesi ed ha alcuni vantaggi rispetto a XMPP.
</p>

<figure>
  <img src="https://pics.fsfe.org/uploads/medium/ae0b688f41701e0dbf2212609f8565c5.png" alt="Uno schermo del computer con Matrix nel suo bell'ufficio"/>
  <figcaption>
  Connettiti con la comunità della FSFE al FOSDEM – da casa!
  </figcaption>
</figure>

<h2>Federato e criptato</h2>

<p>
  Matrix è un protocollo relativamente nuovo per le comunicazioni in 
  tempo reale che permette la federazione in modo simile a XMPP. 
  "Federazione" significa che gli utenti di una istanza possono 
  comunicare con utenti di altre istanze che utilizzano lo stesso 
  protocollo. Matrix ha alcune funzionalità integrate direttamente, che 
  spaziano dalla crittografia automatica all'invio di immagini e alla 
  possibilità di chat audio e video, o la possibilità di rispondere ai 
  messaggi con gli emoji. Con XMPP, alcune di queste funzionalità sono
  disponibili come estensioni, ma non tutti i server supportano tutte 
  queste funzionalità aggiuntive, che significa che alcuni utenti non 
  possono utilizzarle.
</p>

<p>
  Matrix non è certamente perfetto, ma nel frattempo molte 
  organizzazioni del Software Libero come KDE e Mozilla e anche un 
  discreto numero di pubbliche amministrazioni utilizzano Matrix, ad 
  esempio lo stato francese. E, più importante, i riscontri dai nostri 
  utenti e dai team che hanno effettuato i test sono stati molti 
  positivi. Per questo invitiamo ora la nostra comunità a farsi un'idea 
  di Matrix. Per il momento, manterremo attivi sia Matrix che XMMP, in 
  modo che i singoli utenti, i gruppi e i team possano valutare loro 
  stessi le tecnologie.
</p>

<h2>Come entrare in Matrix</h2>

<p>
Per chi ha già un account FSFE – ad esempio <fsfe-cd-donate-link>tutti i 
sostenitori</fsfe-cd-donate-link> e i volontari registrati – iniziare è 
super facile. C'è una <a href="https://wiki.fsfe.org/TechDocs/Matrix">pagina wiki</a> dove sono 
raccolte tutte le informazioni necessarie. Per via delle funzionalità di 
cifratura del sistema di messaggistica, all'inizio occorre prestare un 
po' di attenzione, ma dopo queste prime impostazioni tutto il resto è 
abbastanza intuitivo.
</p>

<p>
Se hai già un account su un server diverso da quello della FSFE, puoi 
certamente mantenerlo e unirti alle nostre stanze. Ci sono alcune 
raccomandazioni elencate nello spazio della FSFE 
(<code>#fsfe:fsfe.org</code>), come la stanza principale della comunità 
<code>#community:fsfe.org</code>. C'è anche un <a href="https://ems.element.io/tools/matrix-migration">servizio degli 
sviluppatori Matrix</a> per migrare l'account da un server all'altro nel 
caso tu voglia utilizzare l'elegante handle fsfe.org.
</p>

<p>
Un ottimo modo per sperimentare Matrix su larga scala è durante questo 
weekend nel FOSDEM virtuale, dove <a href="/news/2022/news-20220127-01.html">la FSFE avrà ancora una volta 
una devroom e uno stand</a>. Sono possibili la partecipazione e la 
visita attraverso due distinte stanze Matrix. Allora attiva subito un 
account Matrix sul nostro server e partecipa con noi al FOSEDEM!
</p>

<p>
  <em>Come tutti i servizi della FSFE, questo è parte della nostra <a href="/news/2021/news-20211203-01.html">infrastruttura composta da 
  Software Libero</a>
    con <a href="https://git.fsfe.org/fsfe-system-hackers/synapse/">codice 
    pubblicamente disponibile</a>. Vogliamo ringraziare Michael Weimann, 
    uno dei nostri hacker di sistema, che si occupa del servizio.</em>
</p>

</body-complete>
    <image url="https://pics.fsfe.org/uploads/medium/ae0b688f41701e0dbf2212609f8565c5.png" alt="Uno schermo del computer con Matrix nel suo bell'ufficio"/>
    <link>/news/2022/news-20220202-01.html</link>
    <tags>
  <tag key="front-page"/>
  <tag key="internal">Interno FSFE</tag>
  <tag key="tech-teams">Team tecnico</tag>
  <tag key="tools">Strumenti</tag>
  <tag key="fosdem">FOSDEM</tag>
</tags>
    <discussion href="https://community.fsfe.org/t/797"/>
  </news>
</newsset>
