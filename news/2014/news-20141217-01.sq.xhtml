<?xml version="1.0" encoding="UTF-8"?>
<html newsdate="2014-12-16">
<head>
 <title>Mbroni privatësinë tuaj - Ndihmoni GnuPG-në të punësojë programuesin e dytë!</title>
</head>
<body class="press release">
  <h1>Mbroni privatësinë tuaj - Ndihmoni GnuPG-në të punësojë programuesin e dytë!</h1>
  <p newsteaser="yes">
    GnuPG-ja është mjeti kryesues në botë për privatësinë, me
    4 milionë përdorues aktivë në mbarë botën, sipas vlerësimeve,
    dhe një mijë përdorues të rinj shtesë çdo ditë. Ai ruan email-et,
    kartelat dhe programet nga futja e hundëve në to dhe spiunimi,
    në Windows, MacOS, dhe GNU/Linux. Ky program kaq kyç lyp ndihmën
    tuaj që të mund të vazhdojë zhvillimin gjatë 2015-s dhe më tej.
  </p>
  <p>
    Zbulimi i spiunimeve të vazhdueshme nga ana e qeverive tregon se
    sa pak nga informacionet tona janë të parrezikuara. GnuPG-ja është
    një nga të paktat mjete që mund të ofrojnë mbrojtje të njëmendtë. 
    Edward Snowden-i e përdori për të fshehtëzuar komunikimet e veta
    me gazetarët. Krejt kompanitë dhe individët që xhirojnë Software
    të Lirë e përdorin për të mbrojtur software-in e tyre nga 
    manipulimet - ndonjëherë edhe pa patur dijeni për të.
    Të dhëna kartash krediti, apo të dhëna kopjeruajtjesh, fshehtëzohen
    vazhdimisht përmes GnuPG-së, dhe programi do të jetë i nevojshëm
    për shumë vjet në të ardhmen, për rimarrjen e atyre të dhënave.
  </p>
  <p>
    GnuPG-ja është falas për gjithë këta njerëz anembanë botës, por
    zhvillimi dhe mirëmbajtja e tij duan para.  Për më shumë se një
    dhjetëvjeçar, g10<sup>code</sup> GmbH, shoqëria në pronësi dhe
    e drejtuar nga autori kryesor i GnuPG-së, Werner Koch, ka mbuluar
    shumicën e këtyre kostove. Shoqëria po kërkon të sigurojë 120 mijë
    euro që të mund të vazhdojë punën e vet mbi GnuPG gjatë 2015-s.
  </p>
  <p>
    Me këto para, shoqëria do të:
  </p>
  <ul>
    <li>punësojë një programues të dytë për të punuar mbi GnuPG-në</li>
    <li>përkujdeset për vetë GnuPG-në dhe dokumentimin e saj</li>
    <li>vendosë këtë pjesë jetike për infrastrukturën e privatësisë
        sonë mbi një themel organizativ më të qëndrueshëm, për t’i
        siguruar ekzistencën afatgjatë.</li>
  </ul>
  <p>
    Për këtë nuk ka si shpërblim video apo sende të lezetshme. Çdo
    qindarkë e dhurimit tuaj do të përkrahë drejtpërsëdrejti 
    zhvillimin e GnuPG-së në të ardhmen.  Dhuruesit do të radhiten
    te sajti i GnuPG-së dhe hedhjen e ardhshme në qarkullim të GnuPG-së,
    veç në zgjedhshin të mbeten anonimë.
  </p>
  <p>
    Mundeni të dhuroni drejtpërsëdrejti te projekti GnuPG përmes kësaj
    faqeje:</p>
  <blockquote>
    <p>
      <a href="https://gnupg.org/donate/">https://gnupg.org/donate/</a>
    </p>
  </blockquote>
  <p>
    Nëse mund të përfitoni nga lehtësimet për fatura dhurimesh ndaj
    një shoqërie bamirëse gjermane, mund të dhuroni te llogaria e 
    GnuPG-së te WAU Holland Stiftung:
  </p>
  <blockquote>
    <p>
      <a href="https://www.wauland.de/en/donation.html#61"
         >https://www.wauland.de/en/donation.html#61</a>
    </p>
    <p>
      Wau Holland Stiftung<br/>
      Commerzbank Kassel<br/>
      Königsplatz 32-34<br/>
      34117 Kassel / Germany<br/>
      IBAN: DE89 5204 0021 0277 2812 06<br/>
      BIC: COBADEFF520 or COBADEFFXXX<br/>
      Stichwort: GnuPG
    </p>
    <p>
      Bitcoin: 12LKeo24XCzgz6ASSxcUa8BvUfzkEyCpGq
    </p>
  </blockquote>
  <p>
    Wau Holland Stiftung do t’i përdorë paratë e mbledhura
    për të paguar punë për zhvillimin e GnuPG-së dhe Enigmail-it.
  </p>
  <p>
    Te një postim blogu, Werner Koch ka dhënë një përmbledhje të
    kostove dhe të ardhurave për GnuPG-në, gjatë viteve:
  </p>
  <blockquote>
    <p>
      <a href="https://www.gnupg.org/blog/20141214-gnupg-and-g10.html"
	 >https://www.gnupg.org/blog/20141214-gnupg-and-g10.html</a>
    </p>
  </blockquote>
  <p>
    Kontakt për media:
  </p>
  <ul>
     <li>
       Werner Koch, programuesi parësor i GnuPG-së, g10<sup>code</sup>:<br/>
       Email: wk TE g10code PIKË org<br/>
       Telefon: +49-2104-173855
     </li>
     <li>
       Karsten Gerloff, President, Free Software Foundation Europe:<br/>
       Email: gerloff TE fsfe PIKË org<br/>
       Telefon: +49 176 9690 4298<br/>
     </li>
     <li>
       Bernd R. Fix, Wau Holland Stiftung:<br/>
       Email: bf TE wauland PIKË de<br/>
     </li>
  </ul>
  <p>
    Mbi Wau Holland Stiftung:
  </p>
  <p>
    WHS është një fondacion i lidhur me Chaos Computer Club, i themeluar nga i ati dhe miqtë e ngushtë të të ndjerit "filozof të informacionit", Wau Holland (i njohur edhe si Herwart Holland-Moritz), për promovimin dhe vazhdimin e frymës së tij unike të të menduarit të lirë në fushën e lirisë së komunikacioneve dhe vetëvendosjes lidhur me informacionin.
  </p>
</body>
<sidebar promo="about-fsfe">
</sidebar>
<tags>
  <tag>Privacy</tag>
  <tag>Encryption</tag>
  <tag>Funding</tag>
</tags>
</html>
