<?xml version="1.0" encoding="UTF-8" ?>


<html newsdate="2010-03-31">
  <head>
	  <title>Απελευθερώστε τα έγγραφά σας!</title>
  </head>
  <body>

    <h1>Απελευθερώστε τα έγγραφά σας!</h1>
    <h2>Ημέρα Ελευθερίας Εγγράφων 2010</h2>

    <p newsteaser="yes">
      Σήμερα είναι η Ημέρα Ελευθερίας Εγγράφων (Document Freedom Day, DFD) 2010. 
      Για τρίτη συνεχή χρονιά, ομάδες από όλον τον κόσμο εορτάζουν τους ανοικτούς
      τύπους αρχειοθέτησης εγγράφων και τα Ανοικτά Πρότυπα. Ευαισθητοποιούν το κοινό 
      για την επίπτωση που έχει ένα τεχνικό ζήτημα στην καθημερινή ζωή όλων μας.
    </p>
    
    <p>
      Δραστηριότητες διοργανώνονται σε πολλές χώρες. Στη Γερμανία 
      και Αυστρία, ραδιοφωνικοί σταθμοί βραβεύονται για την προσφορά ηχητικής 
      ροής με τον ανοικτό τύπο Ogg Vorbis. Στη Σλοβενία, το ανώτατο δικαστήριο 
      της χώρας έγινε αντικείμενο σχολιασμού για τη χρήση του τύπου ODF για αρχεία 
      κειμένου.
    </p>
    
    <p>
      Στη Ρουμανία, ακτιβιστές δραστηριοποιούνται έντονα με την παρατήρηση προς τη
      δημόσια διοίκηση ότι "Δεν μπορώ να διαβάσω τα έγγραφά σας". Στο Γιοχάνεσμπουργκ, 
      στη Νότια Αφρική, το τμήμα Τεχνών και Πολιτισμού θα διοργανώσει μια εορταστική
      εκδήλωση για την DFD. Στη Vitoria της Βραζιλίας, η ομάδα Espirito Livre διοργανώνει 
      ένα συνέδριο σχετικά με το Ελεύθερο Λογισμικό και τα Ανοικτά Πρότυπα.
    </p>
    
    <p>
      Η συντονίστρια για την Ημέρα Ελευθερίας Εγγράφων Fernanda Weiden δηλώνει: 
      "Είναι εξαιρετικό να παρατηρούμε τόσους πολλούς εθελοντές με πάθος για
      την ελευθερία σε θέματα τεχνολογίας. Αυτοί οι άνθρωποι έχουν έντονο
      ενδιαφέρον για τον τρόπο με τον οποίο το λογισμικό και τα πρότυπα
      επηρεάζουν τη ζωή μας και παίρνουν την πρωτοβουλία να διασφαλίσουν
      ότι και άλλοι μπορούν να απολαμβάνουν τις ίδιες ελευθερίες."
    </p>
    
    <p>
      Χρήστες υπολογιστών, εταιρίες και η δημόσια διοίκηση αποθηκεύουν
      τεράστιες ποσότητες πληροφορίας σε ηλεκτρονική μορφή. Αν αυτό γίνεται
      σε έναν τύπο που μπορεί να αναγνωσθεί από λογισμικό ένος μόνο προμηθευτή,
      η πληροφορία τελικά θα χαθεί.
    </p>
    
    <p>
      Οι ανοικτοί τύποι αρχειοθέτησης εγγράφων, όπως ODF για έγγραφα εφαρμογών 
      γραφείου ή Ogg Vorbis για μουσική, μπορούν να γίνουν αντικείμενα ανάγνωσης 
      και γραφής με πολλές διαφορετικές εφαρμογές. Δίνουν στους χρήστες ελευθερία 
      επιλογής, αφού μπορούν να αναγνωστούν χωρίς δυσκολία από, θεωρητικά, 
      οποιαδήποτε εφαρμογή σε οποιαδήποτε πλατφόρμα ή λειτουργικό σύστημα.

    </p>
    
    <p>
     "Οι ανοικτοί τύποι αρχειοθέτησης εγγράφων διασφαλίζουν ότι τα πολύτιμα 
     δεδομένα σας δεν μετατρέπονται σε τοξικά απόβλητα με την επόμενη αναβάθμιση 
     σε νέο λογισμικό", δηλώνει ο Karsten Gerloff, Πρόεδρος του Ευρωπαϊκού Ιδρύματος
     Ελεύθερου Λογισμικού. "Ανεξάρτητα αν πρόκειται για τα προσωπικά σας μηνύματα
     ή τα συνταξιοδοτικά σας στοιχεία σε κάποια δημόσια υπηρεσία, είναι 
     σημαντικό να σκεφτείτε μακροπρόθεσμα. Το λογισμικό που χρησιμοποιείτε 
     θα είναι διαθέσιμο μετά από δέκα χρόνια; Αν η απάντηση είναι όχι,
     βεβαιωθείτε ότι τα δεδομένα σας αποθηκεύονται σύμφωνα με τα Ανοικτά Πρότυπα."
    </p>
    
    <p>
      Η ομάδα DFD θα συλλέξει πληροφορίες και αναφορές από τις φετινές 
     δραστηριότητες, θα τις ταξινομήσει και θα τις δημοσιεύσει στις ιστοσελίδες
     της DFD.
    </p>
    
    <ul>
      <li><a href="http://www.documentfreedom.org">Η ιστοσελίδα ενημερωτικής δράσης 
       για την Ημέρα Ελευθερίας Εγγράφων<br />www.documentfreedom.org</a></li>
      <li><a href="http://www.documentfreedom.org/Category:Teams">Κατάλογος συμμετεχόντων ομάδων</a></li>
      <li><a href="http://fsfe.org/news/2010/news-20100324-01.el.html">Ραδιοφωνικοί σταθμοί 
       από Γερμανία, Αυστρία τιμώνται για τη χρήση του Ogg Vorbis</a></li>
      <li> Η Ημέρα Ελευθερίας Εγγράφων 2010 συντονίζεται από το <a
       href="http://fsfe.org">Ευρωπαϊκό Ίδρυμα Ελεύθερου Λογισμικού (Free Software Foundation Europe)</a>. 
       Η συμμετοχή είναι ανοικτή για όλους, και οι ομάδες διοργανώνουν εκδηλώσεις ανεξάρτητα.</li>
    </ul>
   
  </body>
</html>
<!--
Local Variables: ***
mode: xml ***
End: ***
-->
