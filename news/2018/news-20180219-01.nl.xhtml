<?xml version="1.0" encoding="UTF-8"?>

<html newsdate="2018-02-19">
  <version>1</version>


  <head>
    <title>FSFE Italië vraagt politieke partijen naar hun standpunten over Vrije Software</title>
  </head>
  <body>
  
  <h1>FSFE Italië vraagt politieke partijen naar hun standpunten over Vrije Software</h1>

        <p>In het kader van de komende verkiezingen in Italië op 4 maart heeft het landteam FSFE Italië verschillende vragen gestuurd naar de deelnemende partijen om ze uit te dagen ten aanzien van hun standpunt over Vrije Software in de overheid en het onderwijs. We zullen hun antwoorden na ontvangst publiceren en analyseren.</p>

        <div class="captioned right" style="margin: 2em">
                <img src="/graphics/ballot-box.png" alt="Stembus" />
        </div>

        <p>Free Software Foundation Europe gelooft dat we van Vrije Software en Open Standaarden bij alle verkiezingen een onderwerp kunnen en moeten maken, of het nu op Europees, nationaal, regionaal of lokaal niveau is. Daarom gebruikt de FSFE de campagnetijd om politici te vragen naar hun standpunt over Vrije Software en Open Standaarden in <a href="/activities/elections/askyourcandidates/askyourcandidates">het kader van het raamwerk van Vraag het uw kandidaten</a>. </p>
        
        <p>Onlangs stuurde het landteam FSFE Italië verschillende vragen aan de partijen die deelnemen aan de algemene Italiaanse verkiezingen, die plaatsvinden op 4 maart. De vragen gaan over de standpunten van de partijen over het gebruik van Vrije Software en Open Standaarden binnen overheden en hun bereidheid om propriëtaire formaten te vervangen. En er zijn vragen over het gebruik van Vrije Software in het publieke onderwijs en hun standpunten over artikel 68 en 69 van de &quot;Codice Amministrazione Digitale&quot; en over netneutraliteit. We zullen hun antwoorden na ontvangst publiceren en analyseren.</p>

        <p><blockquote>&quot;Met deze campagne willen we Italiaanse politici eraan herinneren wat het belang is van Vrije Software en de uitvoering van artikel 68 en 69 van de Codice Amministrazione Digitale die overheden verplicht tot compliance.&quot; zegt Natale Vinto, FSFE&#39;s coördinator Italië. &quot;Aan de andere kant willen we Italiaanse kiezers bij deze verkiezing de kans geven om gemakkelijk te weten te komen wat de standpunten van deelnemende partijen over Vrije Software zijn.&quot;</blockquote></p>

        <p>Achtergrond: Art 68 en 69 van de &quot;Codice Amministrazione Digitale&quot; vereisen van Italiaanse overheden dat zij intern de voorkeur geven aan Vrije Software-oplossingen boven propriëtaire oplossingen. Zij hebben ook de plicht om de broncode en de documentatie van zelf ontwikkelde software die betaald is met publiek geld te delen. Helaas leiden deze eisen vaak niet tot implementatie.</p>
        
        <p>Dit zijn de vragen die we naar de deelnemende partijen hebben gestuurd:</p>
<blockquote>
<ol>
<li>Wat is uw standpunt over het gebruik van Vrije en Open Bron Software binnen de overheid?</li>
<li>Bent u voor het verplicht stellen van het gebruik van Open Standaarden voor overheden?</li>
<li>Bent u voor het introduceren van het uitbreiden en ontwikkelen van Vrije en Open Bron Software op de curricula van scholen en universiteiten?</li>
<li>Wat is uw standpunt ten aanzien van de Digitale OverheidsCode (in het bijzonder art. 68 en 69: &quot;Hergebruik van open oplossingen en standaarden&quot;) en in het geval dat u het ermee eens bent, zou u er iets in willen veranderen?</li>
<li>Wat is uw standpunt of dat van uw partij over netneutraliteit?</li>
</ol>

</blockquote>


</body>
<tags>
   <tag key="ayc">Vraag het uw kandidaten</tag>
      <tag key="pmpc">Publieke Code</tag>
      <tag key="openstandards">Open Standaarden</tag>
      <tag key="publicadministration">Overheid</tag>
      <tag key="it">Italië</tag>
  <tag key="front-page"/>
</tags>
<author id="albers" />
<translator>André Ockers</translator>
</html>




