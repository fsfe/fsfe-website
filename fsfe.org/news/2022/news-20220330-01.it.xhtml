<?xml version="1.0" encoding="utf-8"?>
<html newsdate="2022-03-30">
<version>1</version>

<head>
 <title>Legge sull'Intelligenza Artificiale (IA): il Software Libero ne è la chiave!</title>
</head>

<body>
	<h1>Legge sull'Intelligenza Artificiale (IA): il Software Libero ne è la chiave! </h1>

	 <p>Nello sforzo di allineare politiche digitali ai diritti fondamentali 
	 della gente, il Parlamento Europeo è nel processo di definire il 
	 quadro legale per lo sviluppo e l'uso delle tecnologie IA. La FSFE sta 
	 seguendo questo processo in modo che venga incluso il Software Libero, 
	 promossa l'innovazione, migliorati i controlli e rafforzata la 
	 fiducia.
	 </p>
	 
	 <p>È evidente che le tecnologie digitali stiano avanzando ad un ritmo 
	 frenetico, e l'Intelligenza Artificiale (IA) non fa eccezione. 
	 Miglioramenti a livello tecnico, l'accumulo di grandi e dettagliati 
	 insiemi di dati e l'avanzamento nelle prestazioni dell'hardware hanno 
	 portato ad una rivoluzione dell'IA. Purtroppo, queste tecnologie sono 
	 una spada a doppio taglio: hanno il potenziale per portare benefici 
	 alla vita delle persone e all'economia, ma anche quello di condurre ad una 
	 pericolosa discriminazione e alla violazione dei diritti umani. È 
	 questo il motivo per cui richiamiamo l'attenzione all'importante ruolo 
	 giocato dal Software Libero a questo proposito. Occorrono tecnologie IA che 
	 siano verificabili e affidabili, e il Software Libero è fondamentale 
	 per raggiungere questo obiettivo. Le nostre richieste su questi argomenti sono 
	 basate su tre pilastri: innovazione, controllo e affidabilità.</p>
	 
	 
   <figure>
	   <img src="https://pics.fsfe.org/uploads/big/8da733c745bf00f13549c1eefae8e9d9.png" alt="Macchina da scrivere con la scritta Artificial Intelligence"/>
	   <figcaption>Riconoscimenti: foto di copertina: Markus Winkler da Unsplash / Licenza: CC BY-SA 4.0.</figcaption> 
	   </figure>

	<h2 id="ai-released-under-a-free-software-license-fosters-innovation">L'IA rilasciata con una licenza di Software Libero favorisce l'innovazione</h2>
	
	 <p>L'ecosistema collaborativo arricchito dal Software Libero è la chiave 
	 per lo sviluppo di soluzioni IA robuste, accurate e innovative. 
	 Ricercatori, scienziati e sviluppatori possono concentrarsi 
	 nel creare software IA nuovo e migliore quando possono riutilizzare 
	 lavoro già fatto. Questa riproducibilità è possibile grazie alle 
	 libertà che vengono offerte dal Software Libero (usare, studiare, 
	 migliorare, condividere) e costituisce il cuore del processo 
	 scientifico: la creazione di nuova conoscenza da ciò che già esiste. 
	 Per non parlare dei vantaggi che questo ecosistema collaborativo può 
	 avere in termini di interoperabilità e risparmio sui costi.</p> 
	 
	 <blockquote><em>«Abbiamo già potuto vedere come problemi mondiali richiedono 
	 soluzioni globali. Grazie al Software Libero, le soluzioni esistenti 
	 in un paese posso essere adottate in un altro, che fa risparmiare tempo e la 
	 duplicazione del lavoro, mentre permette una più elevata 
	 verificabilità e l'ispezione del codice sorgente»</em>, dice Lina 
	 Ceballos, responsabile delle policy di progetto della FSFE.</blockquote>
	 

	<h2 id="free-software-enhances-control-over-ai">Il Software Libero migliora il controllo dell'IA</h2>
	
	 <p>Capire i fattori che portano alle previsione nelle tecnologie IA non è 
	 solo importante per la trasparenza, ma anche per ulteriori 
	 miglioramenti. Il Software Libero permette a tutti di eseguire e 
	 testare l'IA per capire come essa lavora e per identificare potenziali 
	 rischi, che possono essere corretti se vengono garantite le quattro 
	 libertà. Il diritto di migliorare il software è strettamente correlato 
	 alla prevenzione della dipendenza dai fornitori. Questo significa dare 
	 una spinta alla capacità di innovazione e competitività europee in 
	 questo campo.</p> 
	 
	  <blockquote><em> «Dalle auto a guida autonoma alle previsioni delle attività 
	  criminali fino all'assistenza sanitaria, abbiamo bisogno che la 
	  tecnologia rimanga sotto il nostro controllo. Le quattro libertà del 
	  Software Libero aiutano a potenziare la verificabilità dell'IA, e 
	  quindi ci permettono di avere il controllo su di essa»</em>, aggiunge 
	  Alexander Sander, consulente delle policy della FSFE.</blockquote>
	
	
	<h2 id="free-software-strengthens-trust-in-ai-technologies">Il Software Libero rafforza la fiducia nelle tecnologie IA</h2>
	
	 <p>Le previsioni dell'IA sono soggette ad errori, che talvolta potrebbero 
	 anche violare i diritti fondamentali. Mettendo l'IA sotto la 
	 supervisione di tutti, questi pericoli possono essere identificati e 
	 corretti, avendo quindi un impatto positivo sulla affidabilità 
	 dell'IA. La fiducia rafforza la promozione e l'adozione di queste 
	 tecnologie. Le libertà garantite dal Software Libero dispongono i 
	 presupposti per un ecosistema nel quale possano convergere il 
	 riconoscimento del potenziale dell'IA e il controllo su di essa.</p> 
	 
	 <blockquote>Lina Ceballos spiega: <em>«Nei processi decisionali condotti dall'IA, 
	 la supervisione umana è altamente determinante. Questa verificabilità 
	 è fattibile se le persone hanno il diritto di usare, studiare, 
	 condividere e migliorare il software. A questo proposito, la 
	 trasparenza che il Software Libero offre è fondamentale per lo 
	 sviluppo delle tecnologie IA e il loro rispetto degli obblighi a 
	 riguardo dei diritti fondamentali». </em></blockquote>
	
	<h2 id="fsfe-s-involvement-in-the-european-legislative-process-of-ai-technologies">Il coinvolgimento della FSFE nel processo legislativo europeo sulle tecnologie IA</h2>
	
	<p>Già da cinque anni a questa parte, la FSFE richiede con la sua 
	iniziativa <a href="https://publiccode.eu/">"Denaro pubblico? Codice 
	pubblico!"</a> che il software finanziato pubblicamente debba essere 
	reso pubblico con una licenza di Software Libero. Anche le tecnologie 
	IA finanziate pubblicamente rientrano in questo ambito.</p> 
	
	<p>Stiamo domandando che gli approvvigionamenti pubblici, così come gli 
	sviluppi interni, favoriscano IA e soluzioni digitali rilasciate come 
	Software Libero nel settore pubblico ma anche in quello privato. 
	Pertanto, le agenzie pubbliche che usano sistemi IA dovrebbero renderli 
	pubblicamente disponibili. Queste richieste si applicano anche alle 
	ricerche pubbliche e alle istituzioni pubbliche che creano, usano o 
	acquistano sistemi IA.</p> 
		
	<p>Con l'intento di portare le nostre richieste all'interno della 
	discussione del processo legislativo europeo, abbiamo preparato un <a href="https://download.fsfe.org/campaigns/AIandFS/fsfe_AIandFreesoftware.pdf">apposito 
	documento per i responsabili delle decisioni, con argomentazioni più 
	approfondite sull'uso del Software Libero nelle tecnologie IA</a>, il 
	quale evidenzia i benefici che il Software Libero può offrire a questa 
	fondamentale regolamentazione.
	</p>
 
	 <p>Le tecnologie IA ci stanno già mostrando il potenziale che hanno nel 
	 diventare un aspetto importante della nostra vita quotidiana. C'è 
	 quindi bisogno di una ben ponderata legislazione sulle IA che 
	 riconosca i vantaggi del Software Libero. Questo insieme di regole 
	 definirà il quadro nel quale le tecnologie IA possono essere usate e 
	 sviluppate. In questo modo l'Europa può abbracciare l'era digitale 
	 senza che venga minata la nostra capacità di controllare la tecnologia.</p>

	
	
	
 
</body>

<tags>
  <tag key="front-page"/>
  <tag key="AI">IA</tag>
  <tag key="pmpc">Denaro pubblico? Codice pubblico!</tag>
  <tag key="public-administration">Pubblica amministrazione</tag>
  <tag key="procurement">Appalti pubblici</tag>
</tags>

<image url="https://pics.fsfe.org/uploads/big/8da733c745bf00f13549c1eefae8e9d9.png" alt="Macchina da scrivere con la scritta Artificial Intelligence"/>



<translator>Francesco Florian e Luca Bonissi</translator>
</html>
