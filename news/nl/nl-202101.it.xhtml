<?xml version="1.0" encoding="utf-8"?>
<html newsdate="2031-01-27" type="newsletter">
  <version>1</version>

  <head>
    <title>Programmi dell'FSFE per il 2021 +++ Io amo il Software Libero +++ FOSDEM</title>
  </head>
  <body microformats="h-entry">
	  
	  
	<h1 id="plans-for-2021-ilovefs-fosdem">Programmi dell'FSFE per il 2021 +++ Io amo il Software Libero +++ FOSDEM</h1>
	  
	<p>Nella nostra newsletter di gennaio, puoi trovare i nostri programmi per il 2021, tra cui l'imminente festa per il nostro anniversario, e la nostra partecipazione al FOSDEM. Abbiamo lanciato la campagna del 2021 "Io amo il Software Libero" e, come al solito, facciamo un resoconto delle varie attività della comunità.</p>
	
	<h2 id="fsfe-s-plans-for-2021">Programmi della FSFE per il 2021</h2>
	
	<p>Nelle ultime settimane, abbiamo ininterrottamente sviluppato il nostro messaggio per la libertà del software per il 2021. E con così tante questioni entusiasmanti che riguardano le attività della FSFE nei prossimi mesi, non vediamo l'ora che vengano realizzate.</p>
	
	<figure>
		  <img src="https://pics.fsfe.org/uploads/medium/843a04b75486fb3db95cd3aa6f85bb0e.jpg" alt="I membri dello staff della FSFE mentre lavorano da remoto" />
			<figcaption>Benché si lavori da remoto, ci aspettiamo grandi cose e pensiamo alla grande per il 2021.</figcaption>
		</figure>
	

		<p>La FSFE nel 2021 festeggerà il suo 20º anniversario. Vent'anni difendendo i diritti degli utenti e diffondendo la libertà del software. Vogliamo utilizzare questo momento per parlare, mostrare e riflettere sulle nostre attività nei 20 anni passati. E vogliamo dare uno slancio alla nostra comunità perché è su di essa che abbiamo costruito il nostro movimento e la nostra rete, che forma una ben conosciuta ed esperta rappresentazione paneuropea degli interessi del Software Libero chiamata Free Software Foundation Europe. Potrai trovare altre informazioni nella prossima newsletter.</p>
		<p>Nell'attesa dei nostri 20 anni, continueremo a fronteggiare l'attuale situazione globale, ad esempio tenendo quest'anno i nostri eventi online. Le nostre campagne attualmente attive verranno aggiornate e lanceremo la nuova campagna "Upcycling di Android" verso la seconda metà di quest'anno. Continua a seguirci per saperne di più.</p>
		
		<p>Dando uno sguardo nel prossimo futuro, il nostro team che si occupa degli eventi sta facendo del suo meglio per offrirti una gradevole esperienza della presenza online della FSFE al FOSDEM, la più grande conferenza del Software Libero in Europa. Oltre ad offrire uno stand digitale e il nostro annuale meeting della comunità pre-FOSDEM, coordineremo anche la devroom sulle questioni legali e di policy. Vedi sotto per ulteriori informazioni. E non dimenticarti che subito dopo il FOSDEM ci sarà la: </p>
		
		<h2 id="i-love-free-software-day-2021">Giornata "Io amo il Software Libero" 2021</h2>
		<p>Più che in qualsiasi altro anno, crediamo che quest'anno sia importante celebrare assieme l'annuale <a href="/activities/ilovefs/">giornata "Io amo il Software Libero"</a> il prossimo 14 febbraio. Dopo aver trascorso i mesi di questo inverno rintanati e con il distanziamento sociale, vi invitiamo a mostrare i vostri volti e il vostro amore per la filosofia che unisce tutti noi, il nostro amore per il Software Libero.</p>
		
		<figure>
		  <img src="https://pics.fsfe.org/uploads/medium/dfa78bd02765b5d2a7aebaa06691bba1.jpg" alt="Persone che mostrano il proprio volto per IloveFS" />
			<figcaption>Mostra il tuo volto per la giornata "Io amo il Software Libero" 2021</figcaption>
		</figure>


		<p>Per stare tutti insieme sulla stessa tavola virtuale, <a href="https://download.fsfe.org/campaigns/ilovefs/share-pics">abbiamo preparato per te una nuova attività di condivisione foto "Io amo il Software Libero"</a>. Usa la nostra grafica per condividere il tuo amore con i tuoi amici, i tuoi familiari, i tuoi colleghi e la comunità del Software Libero, e per rimanere uniti virtualmente. Prendi semplicemente una tua foto che ti piace e scrivi due righe del perché ami il Software Libero. Riempi quindi la nostra grafica e condividi l'immagine sui tuoi canali preferiti o sui social. Puoi farci vedere l'immagine utilizzando l'hashtag #IloveFS o pingando il nostro account direttamente nel rispettivo canale social. Se nessuno di questi metodi fa per te, saremo grati di ricevere la tua immagine via email all'indirizzo contact@fsfe.org.</p>
		
		<p>Siamo veramente impazienti di festeggiare #IloveFS con te!</p>
 
  <hr/>  
	<p><fsfe-cd-donate-link>Inizia il nuovo anno come sostenitore della Free Software Foundation Europe</fsfe-cd-donate-link></p> 
  <hr/>

  <h2 id="upcoming-events">Prossimi eventi</h2>
  
	 <ul>
		<li><p>La FSFE sarà presente al FOSDEM, il più grande evento annuale di Software Libero in Europa. Normalmente il FOSDEM si svolge in Bruxelles, ma quest'anno si terrà online. Max Mehl farà un intervento sulle <a href="https://fosdem.org/2021/schedule/event/reuse/">"Pratiche ottimali per dichiarare il copyright e le licenze"</a> e Lucas Lasota parlerà della Libertà del Router. La FSFE sarà presente con uno stand digitale che puoi visitare per chiacchierare con le persone. Ci sarà anche qualche evento che si terrà "nello stand". Purtroppo, al momento della pubblicazione di questa newsletter, non tutti i dettagli dell'organizzazione sono disponibili, quindi non possiamo andare più a fondo e fornirti già da ora i link. Seguici sui social (<a href="https://mastodon.social/@fsfe/">Mastodon</a> / <a href="https://twitter.com/fsfe/">Twitter</a>) o visita la <a href="https://fosdem.org/">pagina ufficiale</a> durante l'evento per trovare il nostro stand.</p>
		<p>Oltre allo stand digitale, la FSFE sarà per la prima volta co-organizzatrice della devroom sugli aspetti legali e di policy al FOSDEM. Continueremo a fare anche il nostro tradizionale meeting pre-FOSDEM il giorno prima dell'inizio del FOSDEM, venerdì 5 febbraio 2021. Questo meeting è l'incontro informale della nostra comunità e sarà aperto da una presentazione da parte di Cory Doctorow.</p></li>
		<li>Giornata "Io amo il Software Libero": come ogni anno, il 14 febbraio la comunità del Software Libero celebra la <a href="/activities/ilovefs/">giornata "Io amo il Software Libero"</a>. Non mancare di mostrare il tuo amore in questo giorno, segui l'hashtag #IloveFS e ascolta la <a href="/news/podcast.html">nostra prossima puntata speciale IloveFS del podcast</a>. </li>
	</ul>
		
	<h2 id="what-have-we-done-inside-and-outside-the-fsfe">Cosa abbiamo fatto? Dentro e fuori la FSFE</h2>
	
	<ul>
		<li>La FSFE era presente con una rappresentanza digitale all'online Chaos Communication Congress di quest'anno, chiamato "Remote Chaos Experience" o #rC3. Insieme al nostro cluster <a href="https://events.ccc.de/congress/2019/wiki/index.php/Assembly:About:freedom">about:freedom</a> abbiamo creato una mappa per il <a href="https://links.rc3.world/">mondo-rC3</a> e prodotto una <a href="https://media.ccc.de/v/rc3-86253-opening_session">presentazione video congiunta</a>. Visto che di solito cantiamo la Free Software song nel nostro stand al CCC, siamo riusciti a trasferire l'attività nel mondo digitale invitando la gente ad <a href="https://mastodon.social/@fsfe/105463999431351392">unirsi e cantare la Free Software song insieme in una room Jitsi</a>.</li>
	
	
	<figure>
	  <img src="https://pics.fsfe.org/uploads/medium/7695551cf88c943649a2f8228db83332.jpg" alt="Cinema nella Open Infrastructure Orbit durante l'RC3 che mostra un video della FSFE" />
		<figcaption>Il cinema nel cluster about:freedom ha presentato un video fatto congiuntamente da tutte le organizzazioni del cluster.</figcaption>
	</figure>


		<li>Il nostro responsabile dei progetti <a href="https://media.ccc.de/v/rc3-54981-net_neutrality_2_0_router_freedom_and_device_neutrality_and_in_europe#t=110">Lucas Lasota ha fatto un intervento sulla Libertà del Router al Remote Chaos Experience rC3</a>.  L'intervento ha fornito una panoramica dei recenti successi per la Libertà del Router e le sfide legali per la neutralità della rete in Europa.</li>
		<li><a href="https://gnulinux.ch/gln006-podcast">Il nostro responsabile del programma Max Mehl ha partecipato al GNU/Linux News Podcast di GNU/Linux.ch</a> (in tedesco) con l'argomentazione che il principio di "Denaro pubblico? Codice pubblico!" debba essere applicato alle App per gli smartphone finanziate pubblicamente. </li>
	</ul>
	
	<h2 id="job-vacancy">Posto di lavoro vacante</h2>
	
	<p><a href="/news/2021/news-20210119-01.html">Stiamo cercando una persona con un solido bagaglio tecnico</a> per sostenere i progetti con la propria competenza e l'ingegnerizzazione del software. La persona lavorerà part-time, nel nostro ufficio di Berlino oppure da remoto. La data ultima utile per candidarsi è domenica 21 febbraio 2021. </p>
			


			
  <h2 id="contribute-to-our-newsletter">Contribuisci alla nostra newsletter</h2>
	
  <p>Se vuoi condividere qualche pensiero, immagine, o notizia, inviacele. Come sempre, l'indirizzo è newsletter@fsfe.org. Ci aspettiamo di ricevere tue notizie!</p>

  <p><fsfe-cd-donate-link>E se vuoi anche sostenere noi e il nostro lavoro, unisciti alla nostra comunità e sostienici con una
  donazione o un contributo mensile</fsfe-cd-donate-link>.</p>

  <p>Un grazie alla nostra comunità e a tutti i <a href="/contribute">volontari</a>,
  <a href="https://my.fsfe.org/support">i sostenitori</a>, i <a href="/donate/thankgnus">donatori</a> che rendono possibile il nostro lavoro. E grazie ai
  <a href="/contribute/translators">nostri traduttori</a>, che ti permettono di leggere questa newsletter nella tua lingua.</p>

  <p>Un saluto da chi ti scrive,
	Erik Albers</p>

<hr/>
<p><a href="https://my.fsfe.org/donate?referrer=nl">Sostienici con una donazione</a></p>
<hr/>

  </body>
  <sidebar promo="about-fsfe" />
  <date>
    <original content="2021-01-27" />
  </date>
  <followup>donate</followup>
  <tags>
        <tag key="front-page"/>
		<tag key="newsletter">Newsletter</tag>
	  <tag key="ilovefs">Io amo il Software Libero</tag>
	  <tag key="fosdem">FOSDEM</tag>
	  <tag key="ccc">Remote Chaos Experience - RC3</tag>
  </tags>
  <author id="albers" />
  <discussion href="https://community.fsfe.org/t/585"/>
   <image url="https://pics.fsfe.org/uploads/medium/7695551cf88c943649a2f8228db83332.jpg"/>  
</html>
