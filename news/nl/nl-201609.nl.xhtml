<html newsdate="2016-09-14" type="newsletter">
  <version>1</version>

<head>
	<title>FSFE Nieuwsbrief - september 2016</title>
	</head>
	<body microformats="h-entry">
		
	<h1 class="p-name">FSFE Nieuwsbrief - september 2016</h1>

<h2 id="words-from-your-editors">Van uw eindredacteuren</h2>

<p>
Dank u voor uw bijdrage zodat de FSFE-top van afgelopen weekeinde een enorm succes 
is geworden! Het doet ons enorm veel plezier om zoveel bekende gezichten te zien 
en we zien elkaar graag binnenkort opnieuw. De FSFE-top was natuurlijk niet het 
enige dat plaatsvond in de afgelopen maand. In deze nieuwsbrief kan u lezen over 
onze andere gemeenschappelijke activiteiten. In de nieuwsbrief van oktober zullen 
we meer delen over wat er gebeurde op de top. Blijf op de hoogte!
</p>

<h2 id="the-fsfes-15-years">De 15 jaren van de FSFE</h2>
<p>
Dit jaar vieren we onze <a href="/activities/15years/">vijftiende 
verjaardag</a>. Het hoogtepunt van de officiële viering vond plaats tijdens de 
FSFE-top van 2 tot 4 september. Maar het vieren zou de rest van het jaar door 
moeten gaan: laten wij de komende weken en maanden gebruiken om de 15 jaren dat we bestaan uit 
te lichten en gebruik te maken van deze mogelijkheid om te vertellen over Vrije 
software en ons werk. Laten wij onze grootste prestaties uitlichten, persoonlijke 
verhalen in herinnering brengen en deze delen via blogs, sociale media, e-maillijsten, 
chats en op andere manieren.</p>
<p>
Om enige inspiratie op te doen over hoe u kan bijdragen nodigen wij u uit om 
<a
href="https://wiki.fsfe.org/Events/2016/FSFE-15years-birthday/spread-the-word">
onze wikipagina</a> te bezoeken. Daar vind u voorbeelden en hulp om bij te dragen. 
Een deel van het werk dat we de afgelopen 15 jaren hebben uitgevoerd is eek beschikbaar 
op de herziene FSFE-<a href="/timeline/timeline">tijdlijn</a>.
</p>
<p>Een van onze recente prestaties was de creatie van onze <a href="/activities/15years">
FSFE-video</a> voor het vieren van onze 
verjaardag. Deze video heeft ondertitels in niet minder dan twaalf talen dankzij 
onze geweldige vrijwillige vertalers. Bekijk onze nieuwe vijftiende verjaardagssticker, 
die u bij ons kan bestellen om ons te helpen <a href="/contribute/spreadtheword">
bij het verder vertellen</a>, niet alleen voor uzelf.
</p>

<h2 id="from-the-community">Uit de gemeenschap</h2>

<ul>
<li>Met dank aan onze vertalers (nu de tweede keer genoemd in deze nieuwsbrief!) 
zijn we in staat om een breed meertalig publiek te bereiken! De hulp van onze 
vertalers is cruciaal om mensen te bereiken. De Franse vertaler Julien Pivotto 
heeft het bestaande vertaalproces verbeterd om efficiënter en toegankelijker te 
kunnen werken. hij heeft een voorstel geschreven om het 
<a href="https://wiki.fsfe.org/TechDocs/Translations">belangrijkste idee achter het 
proces</a> te veranderen. Cryptie en André Ockers hielden hierover een sessie 
<a href="https://conf.qtcon.org/en/qtcon/public/events/757">tijdens de top</a>.</li>

<li>Paul Boddie <a href="https://blogs.fsfe.org/pboddie/?p=1314">blogde over de 
EOMA68-campagne en een deel van de kritiek</a>. De EOMA68-campagne slaagde er later in 
het geld te verzamelen en zal nu in productie komen.</li>

<li>André Ockers <a href="https://blogs.fsfe.org/ao/2016/08/13/free-software-pdf-campaign-it-isnt-over-until-it-is-over/">
overtuigde Nederlandse autoriteiten om advertenties voor een onvrije PDF-lezer 
te verwijderen</a> van de officiële website Digid.nl, die gebruikt wordt door de 
meeste publieke diensten in Nederland.</li>

<li>Matthias Kirschner blogde over een manier om <a href="https://k7r.eu/setting-up-a-slightly-more-secure-solution-for-home-banking">
te komen tot een iets veiligere oplossing voor thuisbankieren</a>,
waarbij de browser die u gebruikt voor internetbankieren afzonderlijk draait van 
uw andere browser. In een andere blog beschreef hij 
<a href="https://k7r.eu/free-software-in-the-berlin-election-programs/">in een 
overzicht de positieve aspecten</a> voor Vrije Software zoals benoemd in de partijprogramma's 
voor de komende verkiezingen in Berlijn.</li>

<li>Jonas Öberg schreef over FSFE's registratie als groep bij het IRC-netwerk 
Freenode. Dit maakt het mogelijk om 
<a href="http://blog.jonasoberg.net/irc-cloaks-on-freenode-available/">met FSFE 
verbonden cloaks aan te vragen</a>. Hij schreef ook over zijn 
<a href="http://blog.jonasoberg.net/the-woes-of-webvtt/">ervaring met het 
laten werken van ondertitels bij onze FSFE-video door gebruik te maken van WebVTT</a>.</li>

</ul>

<h2 id="what-else-have-we-done">Wat hebben we verder gedaan?</h2>
<p>
<ul>
<li><a href="/news/2016/news-20160817-01">De FSFE nam deel aan de adviesraad van de 
Document Foundation, terwijl de Document Foundation een geassocieerde organisatie 
van de FSFE werd</a>. Met deze wederzijdse uiting van steun versterken beide organisaties 
elkaar ten aanzien van hun gemeenschappelijke doel om het algemene publiek in de 
technologische bestuurdersstoel te houden.</li>

<li>Erik Grun en Erik Albers werkten namens FSFE samen met verschillende 
organisaties om een <a href="/activities/elections/askyourcandidates">Vraag het uw kandidaten-campagne</a> 
genaamd "Kiestoetsstenen" te voeren. Er zijn vragen gesteld aan de meeste partijen 
die meedoen aan de komende verkiezingen in 
<a href="/news/2016/news-20160823-01">Mecklenburg-Vorpommern</a> en 
<a href="/news/2016/news-20160831-01">Berlijn</a>. Hun antwoorden zijn geanalyseerd 
en gepubliceerd als oriëntatiepunt voor de kiezers.</li>

<li>Dankzij <a href="/news/2016/news-20160725-01">een nieuwe Duitse wet</a> 
heeft u, als u klant bent van een Duitse internetleverancier, sinds 1 
augustus het recht om een alternatieve router te kiezen en te gebruiken. 
Idealiter is dat er een die Vrije Software gebruikt. Voorzie ons alstublieft van 
feedback of u wel of niet problemen heeft ondervonden bij het gebruiken van 
een nieuwe router en help ons deze te verzamelen op onze 
<a
href="https://wiki.fsfe.org/Activities/CompulsoryRouters/Implementation/Germany">wikipagina</a>.
In het geval dat u geen alternatief apparaat bij de hand hebt heeft FSFE's Duitse 
coördinator Max Mehl 
<a href="https://blog.mehl.mx/2016/erste-testgeraete-fuer-routerfreiheit-versendet/">
de eerste Vrije Softwarerouters al aan vrijwilligers verstuurd</a> voor testdoeleinden. 
We kunnen er meer leveren.</li>

<li>De FSFE was aanwezig op FrOSCon 2016 in Sankt Augustin, waar onze 
beleidsanalist en juridisch coördinator Polina Malaja een toespraak hield over 
<a href="https://programm.froscon.de/2016/events/1797.html">"DSM, EIF,
RED: Acroniemen op EU-niveau en waarom zij van belang zijn voor softwarevrijheid</a> 
(in het Engels). De Duitse coördinator Max Mehl hield een toespraak over 
<a href="https://programm.froscon.de/2016/events/1738.html">"Routerdwang
en radio-afscherming – wat activisten daarvan kunnen leren"</a> (in het Duits). 
Max <a href="https://blog.mehl.mx/2016/froscon-2016-ein-rueckblick/">
blogde over zijn ervaring met de conferentie en voegde links toe naar de opnamen van beide 
toespraken</a>.</li>

</ul>
</p>

<h2 id="take-action">Kom in actie!</h2>
<p>
In het kader van onze vijftiende verjaardag (waar veel over te vertellen is) 
organiseren we de <a href="/activities/15years">"Leer uw lokale 
Vrije Softwareheld"-campagne</a>. Het idee is om leden van onze gemeenschap in 
aanraking te laten komen met de lokale pers in de regio waar zij leven. Onze 
lokale helden leggen uit hoe de Vrije Softwaregemeenschap van invloed is op de mensen 
in hun regio en wat de voordelen zijn voor educatie, de gezondheidszorg, de lokale 
economie en het dagelijks leven van de burgers. Bent u een journalist, blogger, 
vlogger, podcaster of wie dan ook die ons met de media in contact kan brengen, 
neem dan alstublieft contact met ons op en we zullen u uitleggen wie uw lokale 
helden zijn en hoe u ze kan ontmoeten.
</p>

<h2 id="other-free-software-news">Ander Vrije Softwarenieuws</h2>
<p>
De Litouwse politie <a
href="https://itsfoss.com/lithuanian-police-switches-libreoffice/">migreerde 
ruim 8000 werkstations van Microsoft Office naar LibreOffice</a>. De Nederlandse 
regering overweegt in haar Digitale Agenda voor 2016-2017 om
<a
href="https://joinup.ec.europa.eu/community/epractice/news/dutch-consider-mandatory-egovernment-standards">
het gebruik van open standaarden verplicht te stellen voor overheden</a> met als 
doel om bedrijven en burgers gemakkelijker toegang te verschaffen tot eGovernment-diensten.
De Spaanse stad Valencia <a
href="https://joinup.ec.europa.eu/community/osor/news/spain%E2%80%99s-valencia-reuses-greek-pc-lab-software">
hergebruikt Epoptes</a>: software voor het beheren van pc-labs, dat sinds 2008 
in Griekenland ontwikkeld wordt als Vrije Software. De software is verbeterd door 
leden van de staf van de stedelijke IT-afdeling en zij delen hun code met het 
publiek.
</p>
<h2 id="fsfe-in-the-press">De FSFE in de pers</h2>
<p>
In het kader van haar vijftiende verjaardag ontving de FSFE betreffende een 
aantal onderwerpen aandacht van de pers. Hier volgen enkele artikelen om 
verder te lezen:
</p>
<p>
<ul>
 <li>[EN] door William New. Matthias werd geciteerd in een artikel van Intellectual Property
Watch: <a
href="http://www.ip-watch.org/2016/08/22/new-us-government-source-code-policy-could-provide-model-for-europe/">
Nieuw Amerikaanse regeringsbeleid ten aanzien van broncode zou als model kunnen 
dienen voor Europa</a>.</li>

<li>[IT] [EN] door Sonia Montegiove, Tech Economy, <a
href="http://www.techeconomy.it/2016/08/18/sostegno-alla-liberta-digitale-fsfe-intervista-doppia-matthias-kircker-alessandro-rubini/?platform=hootsuite">Steun voor digitale vrijheid met FSFE: een dubbelinterview met 
Matthias Kirschner en Alessandro Rubini</a>.</li>

<li>[DE] [AT] door Patrick Dax, Future zone, 
<a
href="https://futurezone.at/netzpolitik/bedenken-gegen-einschraenkung-alternativer-router-software/216.155.897">
Bezwaren ten aanzien van de beperking van alternatieve routersoftware</a>. In het 
artikel wordt verwezen naar FSFE's campagne tegen verplichte routers.</li>

<li>[EN] door Paul Brown, opensource.com, <a
href="https://opensource.com/life/16/8/fsfe-summit-europe-2016?sc_cid=701600000011jJVAAY">
Eerste FSFE-top ooit viert de successen van Vrije Software</a>.</li>

<li>[DE] door Hans-Joachim Baader, pro-linux.de, <a
href="http://www.pro-linux.de/news/1/23900/fsfe-vergleicht-parteipositionen-zu-freier-software-f%C3%BCr-wahl-in-mecklenburg.html">
De FSFE vergelijkt de standpunten van de partijen ten aanzien van Vrije Software 
voor de verkiezingen in Mecklenburg-Vorpommern</a>.</li>

<li>[DE] door Mirko Lindner, pro-linux.de, <a
href="http://www.pro-linux.de/news/1/23878/fsfe-und-tdf-arbeiten-enger-zusammen.html">FSFE
en TDF werken nauwer samen</a>.</li>

<li>[EN] door Paul Brown, LiNUX.com, <a
href="https://www.linux.com/news/first-fsfe-summit-will-focus-social-issues-and-strategies">
Eerste FSFE-top zal de aandacht richten op sociale onderwerpen en strategieën</a>.</li>

<li>[DE] door Jan Raehm, Deutschlandfunk, <a
href="http://www.deutschlandfunk.de/computer-programme-ohne-zwaenge-kampf-um-freie-software.684.de.html?dram:article_id=364243">
Computerprogramma's zonder beperkingen - de strijd voor Vrije Software</a>.</li>
</ul>
</p>

<p>Met dank aan alle <a href="/contribute/contribute.en.html">
vrijwilligers</a>, <a href="https://my.fsfe.org/donate">Fellows</a> en 
<a href="/donate/thankgnus.en.html">zakelijke donoren</a> 
die ons werk mogelijk maken,</p>

<p>uw eindredacteuren Polina Malaja, Erik Albers, Olga Gkotsopoulou en
Jonas Öberg, <a href="https://fsfe.org">FSFE</a></p>

</body>
<sidebar promo="about-fsfe"/>
<date>
	<original content="2016-09"/>
</date>
<followup>donate</followup>
<tags>
	<tag key="newsletter">nieuwsbrief</tag>
</tags>
<translator>André Ockers</translator>
</html>
