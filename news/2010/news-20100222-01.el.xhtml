<?xml version="1.0" encoding="UTF-8" ?>


<html newsdate="2010-02-22">
  <head>
	  <title>Το FSFE προς τους χρήστες: Αδράξτε την ελευθερία επιλογής σας!</title>
  </head>
  <body>

    <h1>Το FSFE προς τους χρήστες: Αρπάξτε την ελευθερία επιλογής σας!</h1>
    <h2>Το FSFE καλωσορίζει την ενίσχυση του ανταγωνισμού στην Ευρωπαϊκή αγορά περιηγητών</h2>

    <p newsteaser="yes">
     Το FSFE καλωσορίζει την έλευση ενισχυμένου ανταγωνισμού στην αγορά περιηγητών ιστού.
      Από σήμερα, η Microsoft πρέπει να προσφέρει στους χρήστες των Windows στην Ευρώπη
      τη δυνατότητα να επιλέγουν ανάμεσα σε διαφορετικούς περιηγητές. Αυτό είναι το πρακτικό 
      βήμα ενεργοποίησης του διακανονισμού της εταιρίας με την Ευρωπαϊκή Επιτροπή από τον 
      Δεκέμβριο του 2009. Το Ευρωπαϊκό Ίδρυμα Ελεύθερου Λογισμικού συμμετείχε ενεργά 
      στην έρευνα της Επιτροπής.
    </p>

   <p>
     "Για πρώτη φορά, η Microsoft υποχρεώνεται να προσφέρει σε όλους τους χρήστες επιλογή
     ανάμεσα σε διαφορετικούς περιηγητές ιστού", δηλώνει ο Πρόεδρος του FSFE Karsten Gerloff.
     "Αυτό είναι ένα απαγορευτικό σήμα για τη στρατηγική της εταιρίας να επεκτείνει το
     μονοπώλιο που έχει στα λειτουργικά συστήματα γραφείου σε άλλες αγορές".
   </p>
   <p> 
     Το FSFE αγωνίζεται για την ελευθερία επιλογής και τα Ανοικτά Πρότυπα. Η σειρά περιηγητών 
     Internet Explorer της Microsoft δεν ερμηνεύει σωστά τα πρότυπα του ιστού. Το μονοπώλιο
     της εταιρίας στα συστήματα γραφείου σήμαινε ότι οι σχεδιαστές εφαρμογών ιστού συχνά
     ελάμβαναν υπόψη μόνο τους χρήστες της Microsoft, αφήνοντας τους χρήστες ανταγωνιστικών
     περιηγητών να αντιμετωπίζουν προβληματικές σελίδες.
   </p>
   <p>
     "Η Microsoft έχει κερδίσει κυρίαρχη θέση στην αγορά περιηγητών παραβιάζοντας 
     τη διαταγή συγκατάθεσης με τις αρχές ανταγωνισμού των Ηνωμένων Πολιτειών.
     Το πρόβλημα που προσπαθούμε να διορθώσουμε δεν θα υπήρχε αν η Microsoft 
     είχε συμμορφωθεί με τη νομοθεσία", δηλώνει ο Νομικός Σύμβουλος του FSFE Carlo Piana. 
     "Δεν είναι συμπτωματικό που έχουμε δει πρόσφατα περισσότερο ανταγωνισμό ανάμεσα
     στους περιηγητές, μετά από χρόνια απουσίας καινοτομίας και παντελή έλλειψη
     επενδύσεων από τη Microsoft".
   </p>
   <p>  
     Τώρα εξαρτάται από τους χρήστες να αξιοποιήσουν το πλεονέκτημα της επιλογής που τους προσφέρεται.
     Ο Gerloff υπενθυμίζει ότι η Ευρωπαϊκή Επιτροπή θα χρειαστεί να παρακολουθεί συνεχώς την επιτυχία
     της 'οθόνης επιλογής'. "Η Microsoft είναι ένα μονοπώλιο που έχει καταδικαστεί και που 
     έχει αθετήσει αναρίθμητες υποσχέσεις στο παρελθόν", δηλώνει. "Παροτρύνουμε την Ευρωπαϊκή
     Επιτροπή να έχει τα μάτια ανοιχτά για το πώς αυτό το μέτρο εφαρμόζεται στην πράξη".
   </p> 
   <p> 
     Η 'οθόνη επιλογής' προς το παρόν περιορίζεται στην Ευρώπη. "Καλούμε τις αρχές ανταγωνισμού
     σε όλον τον κόσμο να παραδειγματιστούν από την καλή δουλειά της Επιτροπής σε αυτήν την περίπτωση.
     Το αποτέλεσμα στον ανταγωνισμό και στη συμμόρφωση με τα πρότυπα θα ήταν πολύ καλύτερο αν
     αυτή η επιλογή προσφερόταν παντού στους χρήστες", λέει ο Νομικός Σύμβουλος του FSFE Carlo Piana. 
   </p>
   <p>  
     Μένει να διαπιστωθεί πώς η 'οθόνη επιλογής' θα βελτιώσει τον ανταγωνισμό στην αγορά για τους
     περιηγητές ιστού. Το FSFE ενδιαφέρεται εξίσου για την απώλεια διαλειτουργικότητας ανάμεσα σε
     προϊόντα της Microsoft και ανταγωνιστές από το Ελεύθερο Λογισμικό και την πρακτική της
     εταιρίας να προσδένει το λειτουργικό της σύστημα στο υλικό των καταναλωτικών προϊόντων.
   </p>

   <h3>Ιστορικό:</h3>
   
   <p>  
     Η αρχική καταγγγελία για την κατάχρηση από τη Microsoft της κυρίαρχης θέσης της
     στην αγορά περιηγητών ιστού έγινε από την Opera. Το FSFE έχει υποστηρίξει την
     έρευνα ως τρίτο ενδιαφερόμενο μέρος, με την παροχή πληροφοριών και τη βοήθεια
     στη λήψη των μέτρων που επέβαλε η Ευρωπαϊκή Επιτροπή.
   </p>
   <p>
     Ο διακανονισμός για τους περιηγητές ιστού είναι μόνο η τελευταία υπόθεση από 
     τις πολλές έρευνες της Ευρωπαϊκής Επιτροπής σχετικά με την αντι-ανταγωνιστική 
     συμπεριφορά της Microsoft. Η πιο διάσημη από αυτές τις ενέργειες -- όπου 
    <a href="http://fsfe.org/activities/ms-vs-eu/ms-vs-eu.el.html">το FSFE ήταν παίκτης-κλειδί</a>
     -- αφορούσε την αγορά λειτουργικών συστημάτων εξυπηρετητών για ομάδες εργασίας. Γνωστή
     και ως υπόθεση Samba, ολοκληρώθηκε με μιαν απόφαση-σταθμό το 2007 από το Δικαστήριο 
     των Ευρωπαϊκών Κοινοτήτων. Η Microsoft υποχρεώθηκε να αποκαλύψει πληροφορίες
     διαλειτουργικότητας οι οποίες είχαν παρανόμως παρακρατηθεί από τους ανταγωνιστές.
   </p>
   <p>
     Την ίδια μέρα της ανακοίνωσης της οθόνης επιλογής, η Microsoft επίσης
     υποσχέθηκε να αποκαλύψει πληροφορίες διαλειτουργικότητας για έναν αριθμό
     προϊόντων της, όπως Windows Server, Microsoft Office, Exchange και
     SharePoint. Εδώ, η έρευνα της Ευρωπαϊκής Επιτροπής συνεχιζεται.
   </p>
  </body>
</html>
<!--
Local Variables: ***
mode: xml ***
End: ***
-->
