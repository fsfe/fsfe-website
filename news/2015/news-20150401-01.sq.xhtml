<?xml version="1.0" encoding="UTF-8"?>

<html newsdate="2015-04-01">

	<head>
		<title>Një mirëpritje e kujdesshme për strategjinë e re të KE-së lidhur me Software-in e Lirë</title>
	</head>
	
	<body class="press release">

<h1 id="evaluating-the-ecs-new-open-source-stratgy">Një mirëpritje e kujdesshme për strategjinë e re të KE-së lidhur me Software-in e Lirë</h1>

<p>Komisioni Europian ka botuar një <a href="http://ec.europa.eu/dgs/informatics/oss_tech/strategy/strategy_en.htm">version</a> të ri të strategjisë së vet për përdorimin e brendshëm të Software-it të Lirë. Tani strategjia mbulon periudhën 2014-2017. Gjatë procesit të përditësimit, FSFE-ja ka dhënë gjerësisht për Komisionin <a href="http://fsfe.org/activities/policy/eu/20141215.FSFE.EC_OSS_Strategy.en.html">mendimet e veta</a>.</p>
<p>Teksa strategjia është përgjithësisht e ngjashme me versionin e mëparshëm, ka një numër përmirësimesh të dukshme:</p>
<ul>
<li><p>Një qëndrim më i vendosur ndaj Software-it të Lirë. Për strategjinë, kjo është një domosdoshmëri minimum për të patur të paktën njëfarë ndikimi në një mjedis ku software-i pronësor është i rrënjosur thellësisht. Strategjia e re bën fjalë për krijim &quot;mundësish të barabarta&quot; për Software-in e Lirë, dhe për t’i dhënë atij &quot;vëmendje aktive dhe të paanshme&quot;.</p></li>
<li><p>Një qëndrim ndaj Standardeve të Hapura që shkon tej rishikimit të holluar të Kuadrit Europian Për Ndërveprueshmëri: &quot;Komisioni duhet të promovojë përdorimin e produkteve që përkrahin specifikime teknike të mirëpranuara, të mirëdokumentuara dhe mundësisht të hapura, që mund të adoptohen, sendërtohen dhe zgjerohen  lirisht&quot;.</p></li>
<li><p>Një angazhim për ta bërë më të lehtë për programuesit e Komisionit të marrin pjesë në bashkësi Software-i të Lirë jashtë tij.</p></li>
</ul>
<p><blockquote>&quot;Ky dokument është në thelb një deklaratë qëndrimesh nga ana e Komisionit,&quot; shprehet presidenti i FSFE-së, Karsten Gerloff. &quot;Ka mjaft akte që mund të ndërmarrë Komisioni për të përfituar nga përparësitë që ofrojnë Software-i i Lirë dhe Standardet e Hapura - praktikat e prokurimit, sa për të përmendur një. Tej këtyre, strategjia e re përfaqëson një ndryshim për mirë, dhe jemi të gëzuar tek shohim Komisionin të ecë në drejtimin e duhur.&quot;</blockquote></p>
<p>Shumë i rëndësishëm është fakti që strategjia shoqërohet nga një plan veprimesh që synon vënien e saj në jetë, ndryshe nga versionet e mëparshëm. Sidoqoftë, plani i veprimeve nuk është publik, ndaj s’është e mundur të vlerësohet ecuria e Komisionit drejt synimeve të veta. FSFE-ja shpreson që Komisioni një ditë do ta botojë planin e veprimeve.</p>

	</body>

      <tags>
	<tag>front-page</tag>
	<tag content="Komisioni Europian">EuropeanCommission</tag>
	<tag content="Strategji">Strategy</tag>
	<tag content="Prokurim">Procurement</tag>
	<tag content="Administratë publike">PublicAdministration</tag>
	<tag>Policy</tag>
      </tags>
      
</html>
