<?xml version="1.0" encoding="utf-8"?>
<html newsdate="2021-12-06">
<version>1</version>

<head>
  <title>La FSFE assume uno studente lavoratore specializzato in siti web</title>
</head>

<body>

<h1>La FSFE assume uno studente lavoratore specializzato in siti web</h1>

<p>Stiamo cercando uno studente lavoratore per sostenere il nostro lavoro nel dare alle persone i mezzi per controllare la tecnologia. La persona lavorerà 10-15 ore a settimana e manterrà e migliorerà i siti web della FSFE. I candidati devono essere iscritti in una università tedesca e possono lavorare da remoto.</p>

<h2>Informazioni sulla FSFE</h2>

<p>La Free Software Foundation Europe è una organizzazione benefica che incoraggia gli utenti ad avere il controllo della tecnologia. Il software coinvolge profondamente tutti gli aspetti della nostra vita ed è importante che la tecnologia ci dia più potere anziché limitarci. Il Software Libero garantisce a tutti il diritto di usare, studiare, adattare e condividere il software. Questi diritti aiutano a sostenere altre libertà fondamentali come il diritto di parola, la libertà di stampa e la privacy.</p>

<p>La FSFE aiuta le persone e le organizzazioni a comprendere come il Software Libero contribuisca alla libertà, alla trasparenza e all'autodeterminazione. La FSFE rafforza i diritti degli utenti rimuovendo gli ostacoli che frenano l'utilizzo del Software Libero, incoraggia le persone ad usare e sviluppare Software Libero, e fornisce risorse per consentire a chiunque di promuovere ulteriormente il Software Libero in Europa.</p>

<p>Ci occupiamo di <a href="/activities/">molte attività</a> in ambito legale, economico, politico e tecnico nel campo del Software Libero. Il nostro lavoro è reso possibile da una comunità di volontari, sostenitori, donatori, e da uno staff. Il lavoro web dello studente lavoratore rafforzerà la percezione pubblica della FSFE e permetterà a più persone di lavorare efficacemente con la presenza sul web.</p>

<figure>
  <img src="https://pics.fsfe.org/uploads/medium/d655bcecab150788cf75673bac268dee.jpg" alt="Group picture of our 2019 web-a-thon"/>
  <figcaption>Foto di gruppo della nostra web-a-thon del 2019 a Francoforte</figcaption>
</figure>

<h2 id="responsibilities">Principali responsabilità</h2>

<ul>
  <li>Lavorare a stretto contatto con il nostro staff tecnico e i nostri volontari.</li>
  <li>Risolvere problematiche e lavorare su miglioramenti a lungo termine del <a href="https://git.fsfe.org/FSFE/fsfe-website/">sito web principale</a>
  della FSFE e dei siti web legati ad un attività come <a href="https://git.fsfe.org/pmpc/website">publiccode.eu</a>.</li>
  <li>Aiutare i volontari e lo staff con i problemi che potrebbero sorgere durante il lavoro con il sito web, e trovare soluzioni per abbassare la complessità tecnica, ad esempio quando si lavora con Git o altri strumenti utilizzati nel processo.</li>
  <li>Assistere alle revisioni sostanziali degli esistenti siti web (come progettazione, ristrutturazione o la generazione del sito web) e allo sviluppo di nuovi progetti web.</li>
</ul>

<h2 id="qualifications">Qualifiche</h2>

<ul>
  <li>Fluente in inglese scritto e parlato. La conoscenza di altre lingue europee è considerata un plus.</li>
  <li>Comprovata esperienza con lo sviluppo e la manutenzione di siti web.</li>
  <li>Saper utilizzare Git, HTML/XML, CSS/Less e i sistemi
  GNU/Linux.</li>
  <li>Esperienza con una o più delle seguenti tecnologie: Python, PHP,
  Perl, XSL, Bash, Hugo.</li>
  <li>Altre esperienze tecniche sono considerate un plus, ad esempio liberare i cellulari o i router, o l'amministrazione di server.</li>
  <li>Entusiasmo per i principi del Software Libero, la sua comunità e i suoi strumenti.</li>
</ul>

<h2 id="attitude">Attitudine</h2>

<p>Cerchiamo un membro del nostro team tecnico che sia affidabile e ben organizzato, desideroso di imparare vecchie e nuove tecnologie. Supporterai l'intera organizzazione nella sua missione. Uno sguardo lungimirante, efficienza ed efficacia sono per te più importanti delle nuove tecnologie di punta disponibili.</p>

<p>Quando le persone devono affrontare questioni tecniche, puoi supportarle e hai anche interesse nello spiegare loro con un linguaggio adeguato la tecnologia che ci sta dietro.</p>

<h2 id="details">Tempo di lavoro e compenso</h2>

<p>Il tempo di lavoro desiderato sarebbe di 10-15 ore alla settimana, ma può essere discusso. Puoi lavorare ovunque in Germania, ma occorre la disponibilità di 1-2 viaggi all'anno per incontrarsi con lo staff e per gli incontri del team web. Il salario è basato sullo stipendio minimo applicabile attualmente in Germania, ma potrebbe essere più alto in base all'esperienza. Per ragioni amministrative, un requisito necessario è quello di essere iscritti come studenti universitari in Germania, ed avere un permesso di lavoro per la Germania, ad esempio essere cittadini di uno dei paesi dell'Unione Europea.</p>

<h2 id="apply">Come candidarsi</h2>

<p>Per candidarti, invia per email al massimo una pagina di presentazione – includendo la quantità di ore desiderata per settimana – e un Curriculum Vitae di al massimo due pagine (obbligatoriamente in formato PDF) all'indirizzo <email>jobs@fsfe.org</email>, con oggetto "website student" e il tuo nome. Non includere tue foto nella candidatura.</p>

<p>I tuoi dati personali verranno cancellati 3 mesi dopo la scelta del/la candidato/a. La data ultima utile per la candidatura è <em>venerdì 31 dicembre 2021</em>.
</p>

<p>Il Software Libero è per servire ognuno a prescindere dall'età, dall'abilità o disabilità, dall'identità di genere, dal sesso, dalla razza, dalla nazionalità, dalla religione o dall'orientamento sessuale. Perciò incoraggiamo candidature da qualsiasi contesto e promettiamo di valutare tutte le candidature in base al merito, senza tener conto delle caratteristiche sopra elencate. Per promuovere la diversità e l'uguaglianza nella comunità del Software Libero, per candidature di ugual valore, daremo la precedenza ai candidati identificati come parte di una demografia tradizionalmente emarginata a riguardo della tecnologia.</p>

</body>

<tags>
  <tag key="front-page"/>
  <tag key="internal">Interno FSFE</tag>
  <tag key="career">Posto di lavoro</tag>
  <tag key="tech-teams">Team tecnico</tag>
</tags>

<image url="https://pics.fsfe.org/uploads/medium/e0fd013fd1928bb3db1e77f10d524f93.jpg"/>

<translator>Francesco Florian e Luca Bonissi</translator>
</html>
