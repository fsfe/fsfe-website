<?xml version="1.0" encoding="UTF-8"?>

<html newsdate="2018-03-22">

 <head>
    <title>Chiamata alla partecipazione: Il programma della FSFE sull'"Educazione Digitale" per il Libre Software Meeting a Strasburgo, Francia</title>
  </head>
  <body>

<h1>Chiamata alla partecipazione: Il programma della FSFE sull'"Educazione Digitale" per il Libre Software Meeting a Strasburgo, Francia</h1>

 <p newsteaser="yes">Dal 7 al 12 Luglio, si terrà il Libre Software Meeting a Strasburgo, Francia. La conferenza, anche conosciuta come RMLL, si tiene annualmente ed è il più grande evento sul Software Libero in Francia. Quest'anno l'argomento principale sarà "Digital Education: building captivity or new empowerment?". Con il nostro programma cerchiamo di ispirare la consapevolazza riguardo alle gabbie dorate e all'emancipazione, non solo negli istituti educativi, ma nella nostra vita di tutti i giorni.
</p>

  <p>La Free Software Foundation Europe è felice di associarsi a Hackstub, l'hackerspace di Strasburgo che sta organizzando il Libre Software Meeting 2018, e di proporre un proprio programma. Con l'argomento principale "Digital Education: building captivity or new empowerement?" ci piacerebbe concentrarci sulle gabbie dorate che ci circondano e che attirano, ogni giorno, sempre più persone. Per noi della FSFE, l'educazione digitale non riguarda solamente l'educazione universitaria. L'educazione digitale, è anche la diffusione dell'alfabetizzazione digitale all'interno della società digitale.</p>



  <p>Abbiamo visto nascere molte nuove forme di scambio sociale e di collaborazione nella scorsa decade e siamo in una fase dove è molto difficile che una giornata passata sul posto di lavoro, sui social network o nel nostro ambiente quotidiano, non necessiti l'interazione con dei software di qualsivoglia sorta. La maggior parte di questi software sono proprietari e interagiscono a propria volta con altri software proprietari. Ogni giorno, nuova gente si instruisce o viene instruita all'utilizzo di servizi proprietari - che sia per un ordine del datore di lavoro, per il condizionamento di gruppo nella propria rete, o addirittura perchè costretta dal proprio governo. In un modo o nell'altro, ogni giorno le persone ricevono la propria "educazione digitale".</p>


  <p>All'interno del programma della FSFE, siamo alla ricerca di soluzioni che non ci costringano a limitazioni per poterle usare, ma che invece ci diano il controllo su di esse. Soluzioni basate sul Software Libero che ci concedano la libertà di conservare la proprietà dei nostri dati, di collaborare su nuove tecnologie e di aiutare tutti coloro che vogliono capire la tecnologia che fa funzionare il tutto. Siete a conoscenza di ottimo Software Libero che altre persone possono utilizzare nelle loro interazioni quotidiane? Avete conoscenze su processi amministrativi o educativi? Siete in grado di spiegare i contesti che portano alle dipendenze e alle prese di posizione?</p>



  <p>Allora fate domanda di partecipazione per il programma della FSFE in una delle quattro categorie:
"Initiation", "Tech", "Society" or  "Culture &amp; Art". Siamo in cerca di discorsi e laboratori.
Potete trovare informazioni più precise sui vari argomenti su <a
  href="https://2018.rmll.info/">LSM2018 pages</a>. La data di scadenza per la presentazione della domanda è il 15 aprile. 
</p>


  </body>

  <tags>
    <tag>front-page</tag>
    <tag content="RMLL">RMLL</tag>
    <tag content="LSM">LSM</tag>
    <tag content="Evento">Event</tag>
    <tag content="Chiamata alla partecipazione">cfp</tag>
  </tags>
<translator>Vanitas</translator>
</html>