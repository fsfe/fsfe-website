<?xml version="1.0" encoding="UTF-8"?>
<html newsdate="2017-10-05">

<head>
    <title>EU auteursrechtherziening: Vraag aan wetgevers om het delen van code te redden</title>
  </head>
  <body>

  <h1>EU auteursrechtherziening: Vraag aan wetgevers om het delen van code te redden</h1>
  
  <p newsteaser="yes">Samen met Open Forum Europe vraagt de FSFE aan 
EU-beleidsmakers om het delen van code te redden in de huidige lopende 
EU auteursrechtherziening. Vandaag vragen wij u om onze nieuwste 
campagne te steunen:  <a href="https://savecodeshare.eu/">Save Code Share</a>
  door het ondertekenen van een <a href="https://savecodeshare.eu/#sign-letter">Open Brief</a>
 
  die is geadresseerd aan de EU-beleidsmakers. In deze brief verzoeken 
wij EU-wetgevers om de mogelijkheid om samen software online te bouwen 
mogelijk te blijven maken in het huidige voorstel voor de EU 
auteursrechtrichtlijn.</p>
  
  <p>Als de voorgestelde veranderingen die gericht zijn op online 
platforms worden uitgevoerd dan zouden online bronlocaties waarop code 
wordt gedeeld gedwongen worden om filters te gebruiken die iedere 
mogelijke inhoud die mogelijk inbreuk maakt op auteursrecht, inclusief 
gehele code bronlocaties, in de gaten houden en offline halen. Verder 
zullen platforms direct aansprakelijk worden gesteld voor iedere inbreuk
 op auteursrecht die gevonden wordt in de broncode die zich bevindt op 
hun diensten. Zo'n verandering in het aansprakelijkheidsbeleid van 
rechthebbenden naar platforms zou het Vrije Software-ecosysteem dat het 
vaak moet hebben van code hostingplatforms om samen software te bouwen 
duurzaam schade toebrengen. Dit omdat het zal leiden tot meer 
willekeurige verwijdering van code op code hostingplatforms.</p>
  
  <h2>Hoe breng artikel 13 schade toe aan Vrije Software?</h2>
  
  <p>Veel van de software die in het alledaagse leven wordt gebruikt 
bevat Vrije Software-onderdelen.  Vrije Software is populair omdat het 
kan worden gedeeld onder voorwaarden die het toestaan en aanmoedigen om 
het te gebruiken voor ieder doel, de broncode te bestuderen, het te 
delen met anderen en het aan te passen aan de eigen behoeften. Broncode 
wordt vaak gedeeld via online hostingplatforms die handelen als 
belangrijkste toegangspunt voor online samenwerking.</p>
  
  <p>De huidige onderhandelingen over de wetten betreffende het EU pakket "auteursrechtherziening" en in het bijzonder artikel 13 <a href="https://fsfe.org/news/2017/news-20170908-01.en.html">vormen een indicatie</a>
 voor het risico dat we lopen op het opgelegd krijgen van verrijkende 
regels voor ieder online platform dat haar gebruikers toestaat om grote 
aantallen inhoud te uploaden, inclusief code hostingplatforms. In het 
bijzonder vormen de voorstellen in de werkversie van artikel 13 een 
bedreiging voor code hostingplatforms door het opleggen van nieuwe 
verplichtingen. Namelijk: van code hostingplatforms zal juridisch worden
 geëist dat zij dure (en uiteindelijk fundamenteel in gebrekkige) 
filtertechnologieën moeten gebruiken. Er zijn geen  filtertechnologieën 
bekend die op een juiste en betrouwbare wijze identificeren of Vrije 
Software wordt gedeeld in overeenstemming met juridische regels en 
voorwaarden. Daarbij zal het voorgestelde artikel 13 aan online 
hostingplatforms de verplichting opleggen om hun gebruikers in de gaten 
te houden en actief op zoek te gaan naar mogelijke overtredingen van 
auteursrecht.</p>
  
  <div class="captioned" style="width:80%; margin: 1.5em auto;"><a href="https://savecodeshare.eu/">
                                <img src="/news/2017/graphics/git_push_savecode.png" alt="git_push_savecode"/></a>
                        </div>
  
  <p>Als gevolg hiervan zou artikel 13, zoals op dit moment voorgesteld,
 de verantwoordelijkheid voor het beschermen van 
  vermoedelijke inbreuken op rechten verplaatsen van rechthebbenden naar
 platforms, en wel op een manier die disproportionele schade toebrengt 
aan de sector die een hoeksteen vormt van innovatie.</p>
  
  <p>Artikel 13 zou een beperking vormen voor de vrijheid van 
ontwikkelaars om in vrijheid te kiezen tussen een verscheidenheid aan 
software-onderdelen en gereedschappen, omdat deze gereedschappen en 
onderdelen niet langer online beschikbaar zullen zijn. Een domino-effect
 is dat Vrije Software-projecten niet langer kunnen vertrouwen op 
voorgaande projecten en gereedschappen dankzij een willekeurig 
uploadfilter dat kan voorkomen dat code online gehost kan worden. Als 
gevolg hiervan zal software minder betrouwbaar worden en digitale 
infrastructuur voor iedereen minder veerkrachtig worden. </p>
  
  <h2>Kom nu in actie</h2>
  
  <p><a href="https://savecodeshare.eu/">Onderteken en deel de Open Brief</a>
 alstublieft, zowel namens een organisatie alswel als individu. De Open 
Brief zal samen met de handtekeningen worden overhandigd aan de leden 
van het Europees Parlement en de Raad van de EU. <a href="https://savecodeshare.eu/static/assets/WhitePaper-ImpactofArticel13onSoftwareEcosystem-SaveCodeShare.pdf">Lees alstublieft ons witboek </a>
 voor meer informatie over hoe het voorgestelde artikel 13 schade zou 
toebrengen aan fundamentele rechten en een negatieve invloed zou hebben 
op samenwerkingsgebaseerde software-ontwikkeling.

  </p>
  
  </body>
<tags>
  <tag>front-page</tag>
  <tag content="Save Code Share">savecodeshare</tag>
  <tag content="Open Brief">openletter</tag>
  <tag content="auteursrecht">copyright</tag>
  <tag content="digital interne markt">digitalsinglemarket</tag>
  <tag content="beleid">policy</tag>
</tags>
<author id="malaja"/>
<translator>André Ockers</translator>
</html>