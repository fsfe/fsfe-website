<?xml version="1.0" encoding="UTF-8"?>
<html newsdate="2018-12-03">
  <version>1</version>

	<head>
		<title>Ottieni più sicurezza con una smartcard e supporta l'attività della FSFE nel 2015</title>
	</head>
	<body>
        <h1>Ottieni più sicurezza con una smartcard e supporta l'attività della FSFE nel 2015</h1>

<p>La Free Software Foundation Europe è un'organizzazione pan-europea,
fondata nel 2001 per aumentare il potere degli utenti nel controllare la tecnologia. Per permettere
all'organizzazione di intensificare il proprio lavoro con la Commissione Europea e per far sì
che più persone conoscano il Software Libero, la FSFE ha bisogno di altri 190.000€ per la sua attività
nel 2015. L'anno prossimo, la FSFE spingerà più forte che mai per intessere la libertà
del software nel tessuto della nostra società .</p>

<p>La nuova Commissione Europea sta attualmente impostando la direzione delle proprie
politiche per i prossimi cinque anni. La FSFE è in costante contatto con
lo staff della Commissione il quale al momento vede spazio per il Software Libero a Bruxelles.
Nel 2015, la FSFE vuole usare questo impulso per spingere per dei cambiamenti 
nell'ottenimento del software, nella standardizzazione e nel dominio sui dispositivi, e creare vero avanzamento
per il Software Libero e gli Standard Aperti.</p>

<p>Allo stesso tempo, nel 2015 la FSFE raggiungerà più persone e andrà
in più posti in cui le persone ancora non conoscono il Sotfware Libero. La FSFE espanderà
la sua rete di gruppi locali in tutta Europa. L'organizzazione
traduce costantemente il suo sempre più popolare <a
href="/contribute/spreadtheword.html#promo-material">materiale promozionale</a>
in diverse lingue. I volontari locali possono far sapere del Software Libero
ordinando dei pacchetti promozionali gratuiti e distribuendo il materiale in
librerie, cinema, negozi ed altri posti, aumentando molto la portata del
messaggio del Software Libero.</p>

<p>Il modo migliore per supportare l'attività della FSFE è <a href="https://my.fsfe.org/donate">
<strong>diventare Fellow (un membro sostenitore della FSFE)</strong></a>. Tutti
i contributi alla Fellowship favoriscono direttamente il lavoro della FSFE verso una società
libera. I Fellow riceveranno una modernissima <a href="/fellowship/card.html">
Fellowship smartcard</a> che, in combinazione con il software libero di crittografia
GnuPG ed un lettore di schede, può essere utilizzata per crittografare e-mail, per rendere sicure
chiavi SSH, per accedere in maniera sicura ad un computer da una macchina potenzialmente insicura,
o per conservare le chiavi di crittografia dell'hard disk dell'utente. Dato che la chiave di crittografia è
conservata nella scheda stessa, è praticamente impossibile da rubare.</p>

<p>È anche possibile effettuare una <a href="https://my.fsfe.org/donate">
donazione singola alla FSFE</a>.</p>

<p>Per proseguire il proprio lavoro nel 2015, la FSFE ha bisogno di un totale di 420.000€.
L'organizzazione ha già 230.000€ assicurati grazie ai membri sostenitori esistenti,
alle donazioni regolari e alla vendita di articoli promozionali. La FSFE ha bisogno di altri 
190.000€ per garantire la propria attività nel 2015.</p>

<ul>
  <li><a href="https://blogs.fsfe.org/gerloff/2014/12/01/preview-what-fsfe-did-in-2014/"> Il post di Karsten Gerloff  </a> sugli ultimi 12 mesi di attività della FSFE.</li>
</ul>

</body>

	<tags>
    <tag key="front-page"/>
	</tags>
</html>
