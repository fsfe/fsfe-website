<?xml version="1.0" encoding="UTF-8"?>
<html newsdate="2013-06-26">
  <head>
        <title>Praktika e organizuar nga FSFE-ja mbi përputhshmërinë zbulon shkelje të 
GPL-së nga FANTEC, Welte fiton në gjykatë</title>
  </head>
  
  <body>
    <h1>Praktika e organizuar nga FSFE-ja mbi përputhshmërinë zbulon shkelje të 
GPL-së nga FANTEC, Welte fiton në gjykatë</h1>

    <p newsteaser="yes">The <a
      href="http://www.ifross.org/sites/default/files/130618%20Urteil%20Fantec.pdf">Gjykata
      Rajonale e Hamburgut [Landgericht Hamburg] e deklaroi FANTEC GmbH-në fajtore
      për shkelje të licencës GNU General Public License</a> në lojtësin e tyre 
    FANTEC 3DFHDL të mediave. Në çështjen gjyqësore të Harald Welte-s kundër
    FANTEC GmbH gjykata vendosi që FANTEC-u duhet të paguajë një gjobë plus
    kostot shtesë të avokatëve, dhe duhet të japë informacion të saktë rreth
    zinxhirit të tyre të shpërndarjes së FANTEC 3DFHDL Media Player.</p>

    <p>FANTEC-u përdorte software-in netfilter/iptables (software GNU/Linux për
    krijim dhe përdorim firewall-esh) në një nga firmware-et FANTEC 3DFHDL të
    ofruar online. Firmware-i shpërndahej pa kodin e plotë burim përkatës, 
    ashtu siç e kërkon licenca GNU General Public License, version 2 (GPLv2) që
    mbulon software-in netfilter/iptables. Përpjekjet për ta zgjidhur këtë 
    problem dështuan, dhe pas kësaj Harald Welte, një nga zotëruesit e të drejtave
    të kopjimit për iptables, vendosi t’i drejtohej gjykatës. Gjykata vendosi që
    FANTEC-u kish vepruar me moskokëçarje: ata do të duhej të siguronin që 
    shpërndarja e software-it të bëhej sipas kushteve të GPLv2-it. Gjykata e
    deklaroi në mënyrë eksplicite se është e pamjaftueshme që FANTEC-u të bazohet 
    te siguria e përputhjes së licencave nga ana e të tjerëve. Vetë FANTEC-ut i 
    kërkohet të sigurojë qartas që nuk cenohen të drejta palësh të treta.</p>

    <blockquote><p>"Është gjë e madhe të shohësh që gjykata pranon faktin që
      vetë tregtuesit janë përgjegjës për të kontrolluar përputhshmërinë me
      GNU GPL-në të produkteve të tyre. Veçanërisht FANTEC-u, i cili
      ka patur edhe më parë probleme me përputhshmërinë ndaj GNU GPL-së, 
      duhej ta dinte mirë këtë. Thjesht dembeli," thotë Harald Welte, themelues i <a
        href="http://gpl-violations.org">gpl-violations.org</a> dhe palë akuzuese 
      në padi.</p></blockquote>

    <p>Shkelja e GNU GPL-së u zbulua gjatë praktikës "Hacking for Compliance"
    organizuar nga Free Software Foundation Europe në Maj 2012 në Berlin. Disa
    vullnetarë ndihmuan të kontrollohen pajisje të ndryshme lidhur me 
    përputhshmërinë me GNU GPL-në. Më pas përfundimet iu përcollën 
    gpl-violations.org dhe avokatëve të saj, që e ndoqën çështjen.</p>

    <p>Edhe pse FANTEC-u e mohoi fillimisht, inxhinierët e FSFE-së dhe
    gpl-violations.org për përputhshmërinë qenë në gjendje të provojnë se
    versioni 1.3.7 i software-it iptables qe i pranishëm në pajisje, edhe pse
    FANTEC-u nuk kish përfshirë burimet për këtë program në kodin burim e ofruar
    prej tyre. Veç kësaj, ata treguan që software-i qe përpiluar në tjetër datë
    nga ajo e kodit burim, duke provuar kështu që kodi burim i ofruar nga 
    FANTEC-u qe i vjetruar.</p>

    <blockquote><p>"Tok me vullnetarët tanë do të vazhdojmë të bëjmë të mundur
    që përdoruesve t’u shkojë liria për të përdorur, studiuar, ndarë me të tjerët
    dhe përmirësuar software-in e produkteve të tyre. Këto janë parimet bazë të 
    bashkësisë së Software-it të Lirë, dhe çdo kompani që shpërndan software duhet
    të respektojë licencat përkatëse. Kompanitë padyshim shohin përfitime nga
    shfrytëzimi i Software-it të Lirë, dhe duhet t’u qëndrojnë këtyre rregullave
    bazë dhe të thjeshta." thotë Matthias Kirschner, bashkërenduesi gjerman i FSFE-së
    dhe një nga organizatorët e praktikës mbi përputhshmërinë.</p></blockquote>

  <p>FSFE-ja ofron disa <a href="/activities/ftf/useful-tips-for-vendors.html">
    hapa të thjeshtë</a> për t’u ndjekur që ta bëni produktin tuaj të përputhshëm 
    me GNU GPL-në.</p>
    
  <p>Vendimi i gjykatës (në Gjermanisht) gjendet te <a
    href="http://www.ifross.org/sites/default/files/130618%20Urteil%20Fantec.pdf">site-i
    IFROSS (PDF)</a>.</p>

    <p>Të tjera lajme të lidhura me padi mbi shkelje të GNU GPL-së: </p>
    <ul>
      <li>2011-11-10: "<a
        href="https://fsfe.org/news/2011/news-20111110-01.en.html">Gjykata
        hedh poshtë pretendimet e AVM-së që kundërshton modifikime nga palë të treta
        software-i nën GPL"</a>.</li>
    </ul>

  </body>
  <tags>
    <tag>front-page</tag>
    <tag>compliance</tag>
    <tag>legal</tag>
    <tag>licenses</tag>
  </tags>
  <timestamp></timestamp>
</html>
<!--
Local Variables: ***
mode: xml ***
End: ***
-->
