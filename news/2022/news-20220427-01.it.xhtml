<?xml version="1.0" encoding="UTF-8"?>
<html newsdate="2022-04-27">
<version>2</version>

<head>
 <title>Ecocompatibilità UE: 38 organizzazioni per il diritto di accesso all'hardware</title>
</head>

<body>

<h1 id="Ecocompatibilita-in-EU-38-organizzazioni-chiedono-il-diritto-ad-accedere-e-di-riusare-lhardware">Ecocompatibilità UE: 38 organizzazioni per il diritto di accesso all'hardware</h1>

  <p>
  La FSFE pubblica la lettera aperta, cofirmata da 37 organizzazioni e aziende,
 per chiedere ai legislatori UE il diritto di installare qualsiasi software su qualsiasi dispositivo, con pieno accesso all'hardware, per sostenere la riusabilità e la longevità dei dispositivi.
 L'alleanza è formata da enti dei settori ambientale, economico e tecnologico.
  </p>

  <p>
    L'Unione europea sta per ridefinire i criteri di progettazione ecologica per prodotti in diverse proposte legislative,
    tra cui la l'Iniziativa sui Prodotti Sostenibili, l'Iniziativa sull'Elettronica Circolare e il Diritto di Riparazione. Queste proposte mirano a estendere il tempo di utilizzo dell'hardware e facilitare l'uso circolare
    dei dispositivi elettronici. Gli attuali regolamenti risalgono al 2009 e
    non includono alcun criterio riguardante la progettazione e la licenza del
    software come un fattore importante per la sostenibilità dei
    prodotti elettronici. Il software influenza direttamente quanto a lungo
    i consumatori possono continuare a usare i loro dispositivi.
  </p>


 <figure>
  <a href="/activities/upcyclingandroid/openletter.html"><img src="https://pics.fsfe.org/uploads/medium/3a61b0fdd2eff4e6764ae3ba6fb6b892.jpg" alt="L'immagine mostra quattro icone, che rappresentano le quattro richieste della lettera aperta."/></a>
 </figure>

  <p>
    Al giorno d'oggi, gli utenti che vogliono continuare a usare i loro dispositivi per
    lungo tempo, o riutilizzare il loro hardware in modo creativo, affrontano una vasta gamma
    di barriere del software: dall'obsolescenza a un possibile inaspettato
    fine del supporto, dalla serializzazione dei pezzi di ricambio ai bootloader bloccati.
    In pratica, queste restrizioni artificiali all'uso e al
    riuso dell'hardware sono sostanzialmente imposte dal software.
    Né i consumatori né i servizi professionali di terze parti possono superarle,
    spesso semplicemente a causa della mancata trasparenza delle licenze del software proprietario.

    Le licenze del Software Libero risolvono molti di questi problemi che pertanto
    diventano cruciali per un design ecologico e per la
    sostenibilità dell'hardware; questo è il messaggio centrale della <a href="/activities/upcyclingandroid/openletter.html">
    Lettera aperta pubblicata oggi dalla Free Software Foundation Europe e cofirmata da 37 organizzazioni e aziende europee</a>.
  </p>

  <p>
    Tra i primi firmatari ci sono sindacati dei grandi gruppi di riparazione quali "The European
    Right to Repair Campaign", il "Round Table Repair" e la "Netzwerk
    Reparatur Initiative" che insieme rappresentano centinaia di
    iniziative e associazioni del settore europeo della riparazione.
    Insieme a iFixit, Fairphone, Germanwatch, Open Source Business
    Alliance, Wikimedie DE, Digitalcourage, European Digital Rights
    Initiative, e altre 28 organizzazioni, chiedono ai legislatori europei
    un'economia digitale più sostenibile che dia agli utenti
    il diritto di scegliere liberamente sistemi operativi, software e
    servizi. Nella lettera questo diritto si specifica in quattro richieste fondamentali:
  </p>

  <div class="color-box background rounded" data-color="android-blue">
    <h3 id="universal-right-to-install-any-software-on-any-device">
Diritto universale di installare qualsiasi software su qualsiasi dispositivo</h3>
  </div>
  <div class="with-image-left small-img">
    <img src="https://pics.fsfe.org/uploads/big/4bc66bc88db53000d4c61158a2c59ed8.png"
    alt="tre ingranaggi in diversi colori e dimensioni che si incastrano l'un l'altro, ed uno ha il simbolo del codice nel centro" />
    <div>
      <p>
        Gli utenti devono avere il diritto universale di installare e sviluppare qualsiasi
sistema operativo e software vogliano su qualsiasi dispositivo. Qualsiasi ostacolo, sia esso legale,
tecnico o di altro tipo, al riutilizzo di questi dispositivi per qualsiasi
scopo non deve essere permesso.
      </p>
    </div>
  </div>

  <div class="color-box background rounded" data-color="android-blue">
    <h3 id="free-choice-of-online-service-providers">Libera scelta dei fornitori di servizi online</h3>
  </div>
  <div class="with-image-left small-img">
    <img src="https://pics.fsfe.org/uploads/big/3a188e6f8005efc058a948f46f8055fe.png" alt="un telefono dal quale escono tre frecce, una a sinistra, una a destra e una al centro" />
    <div>
      <p>
        L'utilizzo di un certo hardware non deve poter imporre i servizi online
        da utilizzare. L'obbligo di connettere i servizi online tramite standard aperti
        deve permettere agli utenti di scegliere servizi da diversi
        produttori, compresi i servizi self-hosted o quelli offerti
        da una terza parte.
      </p>
    </div>
  </div>


  <div class="color-box background rounded" data-color="android-blue">
    <h3 id="interoperable-and-compatible-devices">Dispositivi interoperabili e compatibili</h3>
  </div>
  <div class="with-image-left small-img">
    <img src="https://pics.fsfe.org/uploads/big/5d9d8a311d507cef799ce719b554094f.png" alt="quattro diverse figure geometriche connesse con dei ponti" />
    <div>
      <p>
        L'uso di un certo hardware non deve imporre una scelta su quale altro hardware
        comprare per poter mantenere tali dispositivi connessi. I produttori
        devono fornire in formati e standard aperti tutti i dati necessari
        per far funzionare un dispositivo, permettendone l'interoperabilità.
        L'incompatibilità artificiale dei dispositivi non deve essere permessa.
      </p>
    </div>
  </div>

<div class="color-box background rounded" data-color="android-blue">
 <h3 id="publication-of-source-code-of-drivers-tools-and-interfaces">Pubblicazione del codice sorgente di driver, strumenti e interfacce</h3>
</div>
  <div class="with-image-left small-img">
    <img src="https://pics.fsfe.org/uploads/big/2846e7dcfaca4da119444ed8563f9f78.png" alt="un telefono raffigurato come un lucchetto sbloccato" />
    <div>

  <p>
    I produttori devono permettere agli utenti di riutilizzare, sostituire o riparare
qualsiasi parte di un dispositivo. Questo è possibile solo se gli utenti possono accedere e
riutilizzare il codice sorgente di tutti i driver, strumenti e
interfacce per far funzionare il dispositivo e i suoi componenti. Questo significa che
il codice sorgente di strumenti, driver e interfacce relativi ad ogni componente
hardware all'interno di un dispositivo deve essere pubblicato con una licenza di Software
Libero.
  </p>
      </div>
  </div>

<br></br><br/><br/><br/><br/><br/><br/>

  <p>
    La FSFE e 37 organizzazioni e aziende europee sottolineano l'importanza delle suddette richieste come necessarie per
l'uso sostenibile e il riutilizzo del nostro hardware. Dare agli utenti il
il diritto di scegliere liberamente sistemi operativi, software e servizi
permetterà loro di usare e riutilizzare i loro dispositivi per un
periodo più lungo.
  </p>

  <p>
    I primi firmatari della lettera aperta includono organizzazioni della società civile
dal settore ambientale, economico e tecnologico. Diverse altre aziende sostengono queste richieste, dimostrando
che una società digitale più sostenibile e la crescita economica non sono in
contraddizione tra di loro. La lista di questi primi firmatari in ordine alfabetico
ordine alfabetico è:
  </p>

<ol>
  <li>/e/ Foundation</li>
  <li>Associação Nacional para o Software Livre (ANSOL)</li>
  <li>European Open Source Business Association (APELL)</li>
  <li>Back Market</li>
  <li>Barcelona Free Software Group</li>
  <li>Citizen D</li>
  <li>Deutscher Naturschutzring</li>
  <li>Digitalcourage</li>
  <li>Digitale Gesellschaft CH</li>
  <li>Document Foundation</li>
  <li>Environmental Coalition on Standards</li>
  <li>Epicenter.works</li>
  <li>European Digital Rights (EDRi)</li>
  <li>Elektronisk Forpost Norge</li>
  <li>European Right to Repair Campaign (repair.eu)</li>
  <li>Fairphone</li>
  <li>Forum InformatikerInnen für Frieden und gesellschaftliche Verantwortung e.V. (FifF)</li>
  <li>Free Software Foundation Europe (FSFE)</li>
  <li>Germanwatch</li>
  <li>Greek Open Technologies Alliance (GFOSS)</li>
  <li>Heinlein Support</li>
  <li>iFixit</li>
  <li>KDE</li>
  <li>Mailbox.org</li>
  <li>Mouvement Ecologique</li>
  <li>Naturschutzbund Deutschland (NABU)</li>
  <li>Netzwerk Reparatur Initiativen</li>
  <li>Nextcloud</li>
  <li>Nitrokey</li>
  <li>Norwegian Unix User Group</li>
  <li>Oekozenter Pafendall</li>
  <li>Open Kowledge Foundation DE</li>
  <li>OPNTEC</li>
  <li>Open Source Business Alliance (OSBA)</li>
  <li>Runder Tisch Reparatur</li>
  <li>Shift</li>
  <li>Vrijschrift</li>
  <li>Wikimedia DE</li>
</ol>

<hr></hr>

  <p>
    La vostra organizzazione o azienda sostiene il diritto degli utenti di scegliere liberamente sistemi operativi, software e servizi? Contattateci all'indirizzo contact [at] fsfe [dot] org per firmare la lettera aperta e unirvi all'alleanza.
  </p>

</body>

<tags>
  <tag key="front-page"/>
  <tag key="upcyclingandroid">Upcycling Android</tag>
  <tag key="deviceneutrality">Neutralità del dispositivo</tag>
  <tag key="european-commission">Commissione Europea</tag>
  <tag key="european-parliament">Parlamento Europeo</tag>
  <tag key="policy">Policy pubblica europea</tag>
  <tag key="european-union">Unione Europea</tag>
  <tag key="open-letter">Lettera aperta</tag>
</tags>

<discussion href="https://community.fsfe.org/t/826"/>
<image url="https://pics.fsfe.org/uploads/medium/3a61b0fdd2eff4e6764ae3ba6fb6b892.jpg" alt="Quattro illustrazioni. 1. Tre ingranaggi in diversi colori e dimensioni che si incastrano l'un l'altro, ed uno ha il simbolo del codice nel centro 2. Un telefono dal quale escono tre frecce, una a sinistra, una a destra e una al centro 3. Quattro diverse figure geometriche connesse con dei ponti 4. Un telefono raffigurato come un lucchetto sbloccato"/>

<translator>Raul Masu e Dafne Tomassetti</translator>
</html>
