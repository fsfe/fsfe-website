<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2010-01-26">
    <title>Το FSFE τιμάται με το Theodor Heuss Medal - "πρωτοπόρος οργανισμός"</title>
    <body>
      <p> Στο Ευρωπαϊκό Ίδρυμα Ελεύθερου Λογισμικού (FSFE)
  απονέμεται το φετινό Theodor Heuss Medal για την εξαιρετική δουλειά του
  για τη συμμετοχή στην κοινωνία της πληροφορίας με βάση την αρχή της ισονομίας.
  Από το 2001 το FSFE έχει δεσμευτεί στην ελευθερία χρήσης, έρευνας, τροποποίησης
  και αναδιανομής του λογισμικού σε όλα τα τμήματα της κοινωνίας και της πολιτικής.
  Το Ίδρυμα Theodor Heuss δηλώνει: "Το FSFE ως ένας οργανισμός προχωρημένης σκέψης 
  συνεισφέρει στην ανάπτυξη και εδραίωση κανόνων χρηστής παγκόσμιας διακυβέρνησης."</p>
    </body>
    <body-complete>

  <h1>Το FSFE τιμάται με το Theodor Heuss Medal - "πρωτοπόρος οργανισμός"</h1>
 
  <p> Στο Ευρωπαϊκό Ίδρυμα Ελεύθερου Λογισμικού (FSFE)
  απονέμεται το φετινό Theodor Heuss Medal για την εξαιρετική δουλειά του
  για τη συμμετοχή στην κοινωνία της πληροφορίας με βάση την αρχή της ισονομίας.
  Από το 2001 το FSFE έχει δεσμευτεί στην ελευθερία χρήσης, έρευνας, τροποποίησης
  και αναδιανομής του λογισμικού σε όλα τα τμήματα της κοινωνίας και της πολιτικής.
  Το Ίδρυμα Theodor Heuss δηλώνει: "Το FSFE ως ένας οργανισμός προχωρημένης σκέψης 
  συνεισφέρει στην ανάπτυξη και εδραίωση κανόνων χρηστής παγκόσμιας διακυβέρνησης."</p>

  <p>"Το Ελεύθερο Λογισμικό είναι ένα αναντικατάστατο συστατικό μιας ελεύθερης κοινωνίας
  στην ψηφιακή εποχή. Εξασφαλίζει ισότιμη πρόσβαση στην κοινωνία της πληροφορίας για όλους",
  δηλώνει ο Karsten Gerloff, Πρόεδρος του FSFE, σχολιάζοντας την απονομή του μεταλλίου.</p>

  <p>"Μια μικρή ομάδα ανθρώπων που προηγούνται της εποχής τους ίδρυσαν το 
  Ευρωπαϊκό Ίδρυμα Ελεύθερου Λογισμικού το Νοέμβριο του 2000. Έχουν εργαστεί
  για αυτήν την επιτυχία ακούραστα και με σοβαρή προσωπική δέσμευση", υπογραμίζει
  ο Gerloff. "Ιδιαίτερος έπαινος αξίζει στον πρώτο θεμελιωτή του FSFE, τον Georg Greve 
  και τον συνιδρυτή Bernhard Reiter. Ο Georg Greve ανέλαβε ουσιαστικό προσωπικό ρίσκο
  για να απογειώσει τον οργανισμό και μέχρι το 2009 προήδρευε της ανάπτυξής του.
  Για πολλά χρόνια, ο Bernhard Reiter δημιουργούσε τη Γερμανική ομάδα για να γίνει μία
  από τις ισχυρότερες ομάδες για το Ελεύθερο Λογισμικό στην Ευρώπη".</p>

  <p>"Ιδρύσαμε το Ευρωπαϊκό Ίδρυμα Ελεύθερου Λογισμικού για να υπηρετήσει ως 
  ανεξάρτητη οργάνωση, τον αγώνα για την κοινωνική ελευθερία στην ψηφιακή εποχή.
  Η εργασία μας σχετίζεται και με την ελευθερία από την επιτήρηση και την παρακολούθηση
  καθώς επίσης και με την ελευθερία της προσωπικής πρωτοβουλίας σε όλες τις μορφές της",
  εξηγεί ο Georg Greve. "Ευθύς εξαρχής, ο οργανισμός υιοθέτησε μια μακροπρόθεσμη οπτική,
  κατανέμοντας την εργασία του για διατηρήσιμη αλλαγή σε πολλούς ώμους".</p>

  <p>"Από το ξεκίνημα, σχεδιάσαμε τον οργανισμό να λειτουργεί ανεξάρτητα από οποιοδήποτε
  συγκεκριμένο πρόσωπο", προσθέτει ο Bernhard Reiter. "Θέλαμε το FSFE να συνοδεύει τις 
  κοινωνικές αλλαγές για τις επόμενες δεκαετίες. Σήμερα, το FSFE υποστηρίζουν και υπερασπίζουν
  πολλοί αφοσιωμένοι άνθρωποι".</p>

  <p>Ο Matthias Kirschner, Συντονιστής του FSFE για τη Γερμανία, σχολιάζει: "Το Μετάλλιο
  ανήκει σε όλους εκείνους που έχουν συνεισφέρει στην επιτυχία του FSFE όλα αυτά τα χρόνια
  με αξιόλογες πρωτοβουλίες και προσωπική δέσμευση. Αλλά υπάρχουν ακόμη πάρα πολλά
  που πρέπει να κάνουμε σε έναν κόσμο στον οποίο το λογισμικό βρίσκεται παντού. Η εργασία μας
  προσεγγίζει όλο και περισσότερους ανθρώπους, από τα Ηνωμένα Έθνη μέχρι τις πόλεις και τα χωριά μας.
  Για αυτό, χρειαζόμαστε ευρεία υποστήριξη. Οι συνεισφέροντες είναι πάντα ευπρόσδεκτοι!"</p>

<h2>Σχετικά με το Ίδρυμα Theodor Heuss</h2>

  <p>Το Ίδρυμα Theodor Heuss βρίσκεται πάνω από κομματικές γραμμές και φέρει το όνομα του πρώτου 
  προέδρου της Γερμανίας (στην περίοδο 1949 - 59). Μετά από το θάνατό του το ίδρυμα θεμελιώθηκε
  από την Hildegard Hamm-Brücher, τον υιό του Ernst Ludwig Heuss, και μερικούς φίλους σε ανάμνηση
  των πολιτικών επιτευγμάτων του Theodor Heuss ως παράδειγμα κοινωνικής δέσμευσης, ηθικού θάρρους
  και αφοσίωσης στην ενίσχυση της δημοκρατίας. Το ίδρυμα επιδιώκει "να στρέψει την προσοχή σε κάτι,
  το οποίο πρέπει να γίνει και να διαμορφωθεί στη δημοκρατία μας, χωρίς να έχει ολοκληρωθεί" (Carl
  Friedrich v.  Weizsäcker, 1965). Το βραβείο Theodor Heuss δίνεται σε ετήσια βάση σε πρόσωπα υψηλού
  επιπέδου και οργανισμούς, οι οποίοι ανοίγουν νέους ορίζοντες στη βάση αυτή.</p>

</body-complete>
    <image url="" alt=""/>
    <link>/news/2010/news-20100126-01.html</link>
    <tags>
    <tag key="de"/>
  </tags>
  </news>
</newsset>
