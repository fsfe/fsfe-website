<?xml version="1.0" encoding="UTF-8"?>
<html newsdate="2014-06-04" type="newsletter">
<head>
  <title>Ενημερωτικό Δελτίο FSFE – Ιούνιος 2014</title>
</head>

<body class="newsletter article" microformats="h-entry" id="nl-201406">
	<h1 class="p-name">Ενημερωτικό Δελτίο FSFE – Ιούνιος 2014</h1>

        <div class="e-content">

<h2>Η ασφάλεια είναι κάτι το αλληλοεξαρτώμενο: Τώρα είμαστε όλοι χρήστες Gmail</h2>

<p newsteaser="yes">Νοιάζεστε για την ιδιωτικότητά σας και είτε πληρώνετε έναν πάροχο e-mail, ή μπορεί ακόμη και
να τρέχετε τον δικό σας διακομιστή αλληλογραφίας για να διατηρείτε την αυτονομία σας, τον έλεγχο, και την ιδιωτικότητα επί της
ηλεκτρονικής σας αλληλογραφίας. Αυτά τα κάνετε διότι θέλετε να εξασφαλίσετε πως καμία μεγάλη εταιρεία δεν θα έχει αντίγραφα
όλων των προσωπικών σας μηνυμάτων ηλεκτρονικής αλληλογραφίας. Και πάλι όμως, αυτό δεν εμποδίζει τις άλλες εταιρείες
από το να βάζουν χέρι στα δεδομένα σας. Αν ο στόχος σας είναι να αυξήσετε την ασφάλειά σας,
τότε δεν αρκεί απλώς να φροντίζετε για τη δική σας ασφάλεια. Πρέπει να πείσετε
τους ομοτίμους σας να αυξήσουν και τη δική τους ασφάλεια: όπως λέει και ο Jacob Appelbaum, <a href="http://www.roussos.cc/2014/05/14/our-privacy-is-interdependent/">η ασφάλεια είναι κάτι το
αλληλοεξαρτώμενο</a>.</p>

<p>Ο Benjamin Mako Hill, μέλος του ΔΣ του FSF, αναρωτιέται πόσα από τα δικά του μηνύματα ηλεκτρονικής αλληλογραφίας κατέληξαν
στα χέρια εταιρειών σαν την Google. Οπότε, έγραψε ένα μικρό πρόγραμμα για να ανατρέξει
σε όλα του τα μηνύματα email από τον Απρίλιο του 2004 (όταν εισήχθη το Gmail) και να τα αναλύσει.
 <a href="http://mako.cc/copyrighteous/google-has-most-of-my-email-because-it-has-all-of-yours">Διαβάστε
τι βρήκε ο Benjamin</a>, και τι <a href="https://blogs.fsfe.org/gerloff/2014/05/27/were-all-gmail-users-now-pt-2">αποτελέσμματα
είχαν ο Karsten Gerloff</a> και ο <a href="http://hroy.eu/posts/gmail-most-email/">Hugo Roy</a> του FSFE, όταν επανέλαβαν το ίδιο,
και γιατί να μη δοκιμάσετε αυτά τα σενάρια ενεργειών (scripts) και μόνοι σας;</p>

<h2>Αυτό στην τσέπη σας είναι φακός ή κάποιος κατάσκοπος;</h2>

<p>Πολλά από τα προγράμματα που εγκαθιστά ο κόσμος στις συσκευές Android παραβιάζουν την
ασφάλεια. Είναι συνηθισμένο για τέτοια προγράμματα να ζητούν από τους χρήστες να αποδέχονται μη αναγνώσιμους
όρους χρήσης, και μόλις εγκατασταθούν, μπορούν να αποκαλύπτουν πού βρίσκεται η συσκευή (άρα,
και ο χρήστης) ανά πάσα στιγμή, και να έχουν πρόσβαση σε προσωπικά δεδομένα, όπως στη διεύθυνση του χρήστη, στα
βιβλία του, ή στα μηνύματα κειμένου. Συνεπώς, ακόμη και μία φαινομενικά αθώα εφαρμογή, όπως ένας φακός, μπορεί
να παραβιάζει την ιδιωτικότητα του χρήστη.</p>

<p>Για τους κατόχους φορητών συσκευών, είναι σημαντικό να έχουν ένα app store που να
προσφέρει αποκλειστικά Ελεύθερο Λογισμικό. Επειδή αυτό σημαίνει ότι τον πηγαίο κώδικα μπορούν
πλέον να ελέγχουν και εξωτερικοί τρίτοι, και όχι μόνον ο ίδιος ο κατασκευαστής, γι' αυτό μπορούν να ελέγχουν τι πραγματικά κάνει
η εφαρμογή, και να αναδείξουν, ή ακόμη και να αφαιρέσουν άμεσα, όλα τα αντίξοα χαρακτηριστικά. Το αποτέλεσμα είναι
ένα αποθετήριο που παρέχει λογισμικό με άδειες που σέβονται τα δικαιώματα του χρήστη
αντί να τα παραβιάζουν.</p>

<p>Κατά τους τελευταίους μήνες διαπιστώσαμε ότι όλο και περισσότεροι άνθρωποι ενδιαφέρονται για το
λογισμικό στις φορητές τους συσκευές. <a href="https://blogs.fsfe.org/mk/consumer-protection-for-mobiles-is-it-a-torch-light-or-a-spy-in-your-pocket/">Ο εκδότης σας
ανακεφαλαίωσε όλα όσα συμβαίνουν τρεχόντως με την εκστρατεία Απελευθερώστε το Android σας</a>,
περιλαμβάνοντας την προώθηση στην Ελλάδα, την ενημέρωση και την κατάσταση μετάφρασης των φυλλαδίων μας F-Droid,
μια συνέντευξη με τον προγραμματιστή του F-Droid, και ο εκδότης σας
συμμετέχει σε μια εκδήλωση για την προστασία των καταναλωτών στο χώρο της κινητής τηλεφωνίας
στο Γερμανικό Κοινοβούλιο.</p>

<h2>Ένας άλλος εφιάλτης ασφάλειας: τα DRM</h2>

<p>Μετά από <a href="http://lwn.net/Articles/584167/">μια πιθανή οπισθοδρόμηση για τα DRM
  στην Ευρώπη</a> είναι σημαντικό να αυξήσουμε περισσότερο τη συνειδητοποίηση για το θέμα αυτό. Δεν
μπορούμε να μείνουμε σιωπηλοί ενώ μερικές εταιρείες χρησιμοποιούν τη Διαχείριση Ψηφιακών Περιορισμών (Digital Restriction Management)
για να γράψουν τους δικούς τους Νόμους copyright, να μας περιορίσουν, και να μειώσουν την ψηφιακή μας ασφάλεια. Πολλές
οργανώσεις, συμπεριλαβανομένου του <a href="https://www.eff.org/deeplinks/2014/05/how-drm-harms-our-computer-security">EFF</a>,
της April, και του FSFE, συμμετείχαν στην <a href="http://www.defectivebydesign.org/thanks-for-a-great-international-day-against-drm">Ημέρα
κατά του DRM</a>, που διοργάνωσε το FSF για να αναδείξει τους κινδύνους του DRM. Το FSFE
χρησιμοποίησε την ευκαιρία για να κάνει μια <a href="/news/2014/news-20140506-01.html">επαφή με
την Ευρωπαϊκή Επιτροπή, με μια Ανοικτή Επιστολή για το DRM στο HTML5</a>. Εξηγήσαμε γιατί το
DRM έρχεται σε άμεση αντίθεση με τα συμφέροντα της τεράστιας πλειοψηφίας των χρηστών του διαδικτύου,
οπουδήποτε.</p>

<p>Μόλις λίγες ημέρες αργότερα, η κοινότητα του Ελεύθερου Λογισμικού έλαβε τα κακά νέα από το
Mozilla: το DRM θα υλοποιηθοεί στο Firefox (το κομμάτι αυτό λέγεται EME). Οι αντιδράσεις
ποικίλουν από το <a href="https://www.fsf.org/news/fsf-condemns-partnership-between-mozilla-and-adobe-to-support-digital-restrictions-management">FSF
που καταδικάζει τη συμμαχία ανάμεσα στο Mozilla και την Adobe</a>, <a href="https://hacks.mozilla.org/2014/05/reconciling-mozillas-mission-and-w3c-eme/">και το Mozilla
που δικαιολογεί αυτή την απόφαση</a> , <a href="https://leomca.github.io/2014/05/15/Mozilla-and-DRM.html">ενώ άλλοι
την υποστηρίζουν</a>, και <a href="http://blogs.computerworlduk.com/open-enterprise/2014/05/whither-mozilla/index.htm">ο Glyn
Moody ασκεί κριτική, συγκρίνοντας όσα προβλέπονται στο όραμα του Mozilla με τις παρούσες
ενέργειες</a>. Όπως πάντα, ενδιαφερόμαστε για τη γνώμη σας. Τι γνώμη έχετε
για την αποφαση του Mozilla και το σκεπτικό τους; Τι μπορεί να κάνει η κοινότητα Ελεύθερου Λογισμικού
για να αντισταθμίσει αυτή την κίνηση; Πέστε μας στη <a href="https://mail.fsfeurope.org/mailman/listinfo/discussion">δημόσια λίστα μας για συζήτηση</a>.</p>

<h2>Κάτι εντελώς διαφορετικό</h2>

<ul>

<li>Η Ολλανδική ομάδα του FSFE <a href="https://blogs.fsfe.org/flx/2014/05/07/the-importance-of-free-software/">έγραψε
ένα σύντομο κείμενο "Η σημασία του Ελεύθερου Λογισμικού"</a> για την
σημαντικότητα του Ελεύθερου Λογισμικού και για τα συμπεράσματά τους για τους διαμορφωτές πολιτικής. Το κείμενο
υπογραμμίζει το κρίσιμο για την κοινωνία μας ερώτημα σχετικά με το "ποιος ελέγχει
το λογισμικό;". "Διότι αν δεν ελέγχουμε το λογισμικό που χρησιμοποιούμε, τότε εκείνο
ελέγχει εμάς. Και οποιοσδήποτε ελέγχει το λογισμικό, ελέγχει και εμάς." Το
κείμενο χρησιμοποιήθηκε, στη συνέχεια, για να πείσει τους υποψηφίους να υπογράψουν το <a href="http://freesoftwarepact.eu">Σύμφωνο Ελεύθερου Λογισμικού</a> - ένα project που το τρέχει η
<a href="http://www.april.org/">April</a> και το οποίο υποστηρίζεται από πολλές οργανώσεις, περιλαμβανομένου και του
FSFE.</li>

<li>Ομάδες Μελών: Μετά από δύο χρόνια ως εκπρόσωπος Μελών στη Γ.Σ. του FSFE,
<a href="http://www.roussos.cc/2014/04/30/athens-free-software-monthly-meetups/">ο Νίκος
  Ρούσσος άρχισε τώρα τοπικές συναντήσεις FSFE στην Αθήνα</a>. Περαιτέρω, είχαμε μια
  <a href="https://blogs.fsfe.org/guido/2014/05/report-from-the-first-fellowship-meeting-in-wiesbaden/">πρώτη
  συνάντηση Μελών στο Wiesbaden</a>. Επιπρόσθετα, νέες ομάδες αρχίζουν
τακτικές συναντήσεις, εδώ και λιγο καιρό, στη Ζυρίχη και στην Κολωνία.</li>

<li>Ο ομοθυγατρικός μας οργανισμός, το FSF, απένειμε την<a href="https://www.fsf.org/news/tehnoetic-wireless-usb-adapter-now-fsf-certified-to-respect-your-freedom">Πιστοποίηση Σέβεται
  Την Ελευθερία Σας (ΣΤΕΣ) στον ασύρματο USB προασρμογέα Tehnoetic TET-N150
  </a>. Το σήμα με τη πιστοποίηση ΣΤΕΣ απονέμεται σε προϊόντα που πληρούν τις
προδιαγραφές του FSF για την ελευθερία του χρήστη, τον έλεγχο πάνω στο προϊόν και την
ιδιωτικότητα. Όσοι επισκέφθηκαν το περίπτερο του FSFE στην FOSDEM ενδεχομένως να γνωρίζουν ήδη αυτούς τους προσαρμογείς (adapters),
καθώς ο Tiberiu C. Turbureanu τους πωλούσε στο περίπτερό μας.</li>

<li>Από το <a href="http://planet.fsfe.org">planet aggregation</a>:

<ul>

<li>Ο Carsten Agger εξηγεί τι σημαίνει για τις άδειες λογισμικού το αποτέλεσμα στο <a href="https://blogs.fsfe.org/agger/2014/05/26/elections-14-not-much-to-celebrate/">Δημοψήφισμα στη Δανία για το Ευρωπαϊκό δίπλωμα ευρεσιτεχνίας και το Ενιαίο δίπλωμα ευρεσιτεχνίας</a>.</li>

<li>Η Leena Simon δημοσίευσε ένα δοκίμιο για τη σημασία της Αναφοράς δημιουργού και τη ροή πληροφοριών, με τον τίτλο <a href="http://leena.de/standing-on-the-shoulders-of-free-culture/">"Πατώντας στους ώμους της Ελεύθερης Κουλτούρας"</a>.</li>

<li>Ο εκδότης σας έγραψε για την <a href="https://blogs.fsfe.org/mk/support-hardware-computing-platform-for-hackers-and-free-software-drivers-now/">Πλατφόρμα υλικού υπολογιστών Novena για hackers και Οδηγούς Ελεύθερου Λογισμικού</a> και τεκμηρίωσε <a href="https://blogs.fsfe.org/mk/how-to-generate-a-new-wifi-password-the-mobile-friendly-way/">πως να δημιουργείτε έναν νέο κωδικό wifi με φιλικό mobile τρόπο </a>.</li>

<li>Ο Henri Bergius αφιέρωσε τρεις μέρες στο GNOME Developer Experience hackfest
<a href="http://bergie.iki.fi/blog/flowhub-gnome-dx/">δουλεύοντας στο NoFlo
runtime για το GNOME</a>.</li> 

<li>Ο Mario Fux έγραψε ότι <a href="https://blogs.fsfe.org/mario/?p=231">Η κοινότητα KDΕ του Debian
  χρειάζεται βοήθεια</a>.</li>

<li>Ο νέος μας εκπαιδευόμενος (intern) <a href="https://blogs.fsfe.org/seeger/2014/05/23/linuxtag-2014/">Bela
Seeger</a> καθώς και το παλιό μέλος <a href="https://blogs.fsfe.org/padams/?p=303">ο Paul Adams</a> κάνουν αναφορά από το Linuxtag
στο Βερολίνο.</li>

<li>Ενώ ο Κωνσταντίνος Μπουκουβάλας έγραψε για τους LPI affiliates, για τα <a href="http://blogs.fsfe.org/boukouvalas/?p=556">openLabs και το OSCAL, καθώς και για την
Αλβανική Κοινότητα Ελεύθερου Λογισμικού</a>.</li>
</ul></li>
</ul>

<h2>Δραστηριοποιηθείτε: Οι εμπειρίες σας με προγραμματιστικούς πόρους για παιδιά</h2>

<p>Εκτός από τη <a href="https://blogs.fsfe.org/guido/2014/05/free-software-in-education-news-april/">δημοσίευση
του μηνιαίου Δελτίου Ειδήσεων για το Ελεύθερο Λογισμικό στην εκπαίδευση</a> η ομάδα μας για την Εκπαίδευση απαντά σε πολλές
ερωτήσεις ανθρώπων που θέλουν να χρησιμοποιήσουν περισσότερο Ελεύθερο Λογισμικό στην Εκπαίδευση.</p>

<p>Επειδή η ομάδα μας edu-team δέχθηκε ερωτήσεις για καλούς πόρους σχετικά με τη διδασκαλία προγραμματισμού στα παιδιά, ο Gudio
Arnold σκέφθηκε ότι η απάντηση (ή καλύτερα, μια περίληψη των απαντήσεων) θα μπορούσε να ενδιαφέρει
και πολλούς άλλους επίσης. Γι' αυτό δημοσίευσε <a href="https://blogs.fsfe.org/guido/2014/05/teach-programming-with-free-software/">την
περίληψη</a>. Για να βελτιώσουμε τις ιστοσελίδες μας για την εκπαίδευση, σας ζητάμε να μας δώσετε ανάδραση για τους
πόρους αυτούς. Πόσο σας αρέσουν, αν ήδη είχατε κάποια εμπειρία με μερικούς
από αυτούς, τι σας προσήλκυσε, που συναντήσατε προβλήματα, και ποιοι πόροι
σας έλειψαν;</p>

<p>Ευχαριστούμε όλους τους <a href="/contribute/contribute.html">εθελοντές</a>, <a href="http://fellowship.fsfe.org/join">τα Μέλη</a> και 
<a href="/donate/thankgnus.html">τους Εταιρικούς Χορηγούς</a> που καθιστούν εφικτό το έργο μας,<br/>
<a href="/about/kirschner">Matthias Kirschner </a> - <a href="http://www.fsfe.org">FSFE</a></p>
    </div>
    <!--/e-content-->

</body>
        <sidebar promo="about-fsfe">
            <h3>Ειδήσεις του FSFE</h3>
            <ul>
                <li><a href="/news/">Δελτία Τύπου</a></li>
                <li><a href="/news/newsletter.html">Αρχείο Ενημερωτικών Δελτίων</a></li>
                <li><a href="/events/">Επερχόμενες εκδηλώσεις</a></li>
                <li><a href="http://planet.fsfe.org/">Planet Blogs</a></li>
                <li><a href="/contact/community.html">Συζητήσεις για το Ελεύθερο Λογισμικό</a></li>
            </ul>
        </sidebar>
<author id="kirschner"/>
<date>
<original content="2014-06-04"/>
</date>
<followup>donate</followup>
<tags>
	<tag>newsletter</tag>
	<tag>ayc</tag>
	<tag>drm</tag>
</tags>
<translator>Constantine Mousafiris</translator>
</html>
<!--
Local Variables: ***
mode: xml ***
End: ***
-->
