<?xml version="1.0" encoding="utf-8"?>
<html newsdate="2021-08-05">
<version>1</version>

<head>
  <title>Nederlandse autoriteit handhaaft Routervrijheid</title>
</head>

<body>

  <h1>Nederlandse autoriteit handhaaft Routervrijheid</h1>

  <p>
 De Autoriteit Consument en Markt (ACM) heeft nieuwe regels gepubliceerd
    die Routervrijheid in Nederland vooruit zullen helpen. Binnen 6 maanden
    moeten Internet Service Providers (ISP's) hieraan voldoen en aan consumenten en bedrijven de mogelijkheid bieden om een modem of router naar eigen keuze aan te sluiten. De FSFE beschouwt deze beslissing als een belangrijke overwinning voor de rechten van de consument.
  </p>

  <p>
    <a href="/activities/routers/">Routervrijheid</a> is het
    het recht dat consumenten van iedere ISP hebben om een eigen modem en router te kiezen en te gebruiken
    in plaats van de apparatuur die de ISP levert. In zijn <a href="https://www.acm.nl/sites/default/files/documents/beleidsregel-handhaving-besluit-eindapparaten.pdf">publicatie
    (.pdf)</a> haalt de Nederlandse Autoriteit Consument &amp; Markt (ACM) de <a href="https://berec.europa.eu/eng/document_register/subject_matter/berec/regulatory_best_practices/guidelines/9277-berec-guidelines-on-the-implementation-of-the-open-internet-regulation">BEREC
    richtlijnen over de implementatie van de open internet regelgeving</a> aan als 
    reden om de <a href="https://www.acm.nl/nl/publicaties/consumenten-en-bedrijven-mogen-eigen-modem-kiezen">nieuwe
    regels</a> in te stellen. Deze richtlijnen zijn tot stand gekomen door de aanhoudende inspanning van de
    FSFE om de aandacht te vestigen op het belang van en het recht op Routervrijheid. Als
    andere motivatie vermeldt de ACM expliciet de "aanzienlijke" groep van
    gebruikers die controle wil over hun persoonlijke gegevens en netwerkapparatuur.
  </p>

  <p>
    De nieuwe verordening verduidelijkt welk deel van de infrastructuur onder
    het beheer van de ISP valt en voor welk deel de gebruiker vrij is om een eigen oplossing te kiezen.
    Routervrijheid houdt ook in dat een gebruiker nog steeds vrij is om
    een modem of router te kiezen die door de ISP wordt aangeboden. Het is een belangrijke stap voorwaarts
    dat deze praktijk vanaf 27 februari 2022 de norm zal zijn 
    en door de Nederlandse toezichthouder zal worden gehandhaafd. Hoewel de juridische aspecten
    in Nederland nu zijn vastgelegd was Routervrijheid er in de praktijk <a href="https://wiki.fsfe.org/Activities/CompulsoryRouters">al gedoogd
    </a>. De meeste ISP's gaven aan dat zij consumenten toestaan om
    de apparaten van de eigen voorkeur aan te sluiten. Eén geeft consumenten zelfs korting als ze een
    eigen router of modem gebruiken.
  </p>


  <h2>De details</h2>

  <p>
    Een belangrijke stap vooruit is de expliciete keuze van de ACM voor het netwerkaansluitpunt (NTP). De BEREC-richtlijnen suggereren drie mogelijke
    locaties, in het kort: A) aan het eind van de kabel B) na de modem C) na
    de router of mediabox. De ACM heeft ervoor gekozen om het NTP aan het eind van de kabel te plaatsen, om de gebruiker zo maximale flexibiliteit te bieden. Dit "passieve"
    aansluitpunt voorkomt dat gebruikers de werking van een apparaat buiten hun controle moeten accepteren
    buiten hun controle en maakt Routervrijheid mogelijk.
  </p>

  <figure>
    <img src="https://pics.fsfe.org/uploads/big/a6c33cde45bff61c22841d8a0d2274f4.png" alt="Netwerkaansluitpunt (NTP)"/>
    <figcaption>Schematisch overzicht van het netwerkaansluitpunt (NTP)</figcaption>
  </figure>

  <p>
    De nieuwe regels bevatten verklaringen over welke diensten moeten worden verleend. ISP's
    mogen een lijst van apparaten publiceren maar mogen de ondersteuning niet beperken tot
    alleen die lijst van apparaten. ISP's moeten de administratieve maatregelen
    binnen één werkdag leveren. ISP's behouden de mogelijkheid om een gebruiker af te sluiten
    indien er schade aan het netwerk wordt toegebracht. Voor het oplossen van problemen is een beleid
    beschreven waarbij de ISP eerst moet controleren of het niet zijn netwerk is dat
    defect is, waarna de gebruiker kan worden verzocht een bekend werkend
    apparaat van de ISP te gebruiken om na te gaan of het niet de alternatieve modem of router is
    die defect is. Indien het aangepaste modem of de aangepaste router defect is mag de ISP
    een financiële vergoeding vragen voor het verstrekken van een bekend werkend
    apparaat voor testdoeleinden.
  </p>

  <h2>Ruimte voor verbetering</h2>

  <p>
    Het besluit van ACM is een belangrijke overwinning voor alle eindgebruikers in Nederland. Het
    besluit geeft meer duidelijkheid over de juridische aspecten van de NTP.
    ISP's handelspraktijken met routers en modems vormen echter nog steeds
    belemmeringen op voor Routervrijheid van eindgebruikers:    
  </p>

  <ul>
    <li>De meeste ISP's bieden op dit moment weinig tot geen ondersteuning voor gebruikers die
    hun eigen router willen installeren;</li>
    <li>De meeste ISP's eisen dat u nog steeds een modem huurt als onderdeel van de service en
    deze opslaat;</li>
    <li>De meeste ISP's bieden niet hetzelfde niveau van dienstverlening, zoals IPv6, als u een eigen router kiest;</li>
    <li>
      Sommige ISP's bieden IPTV-oplossingen (streaming televisie) die afhankelijk zijn van
      andere kanalen dan de internetdienst en dus zullen deze mediaboxen
      niet werken in combinatie met een aangepaste modem. Dit punt wordt onderstreept door
      de ACM als iets dat zij in de toekomst opnieuw zullen evalueren.
    </li>
  </ul>

  <p>
    De nieuwe regels bevatten geen verklaringen die de situatie op deze punten zullen veranderen, dus de FSFE zal blijven pleiten voor een robuustere Routervrijheid en de situatie in Nederland in de gaten houden.    
  </p>

  <h2>Het Routervrijheid-initiatief</h2>

  <p>
    Sinds 2013 is de Free Software Foundation Europe bezig met Routervrijheid: we promoten vrijheid van eindgebruikers om hun eigen terminal te kiezen en te gebruiken; eerst in Duitsland als precedent en nu in vele Europese
    landen. Doe mee en kom meer te weten over de verschillende manieren om <a href="/news/2021/news-20210330-01.html">betrokken te raken</a>.
  </p>

</body>

<tags>
  <tag key="front-page"/>
  <tag key="routers">Routervrijheid</tag>
  <tag key="nl">Nederland</tag>
</tags>

<image url="https://pics.fsfe.org/uploads/medium/5a92ce4766c686c21f06f0fec28618e1.jpg"/>
<translator>André Ockers</translator>
</html>
