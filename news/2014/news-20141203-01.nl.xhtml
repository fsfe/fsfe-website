<?xml version="1.0" encoding="UTF-8"?>
<html newsdate="2018-12-03">
	<head>
		<title>Beveilig uzelf met een smartcard en steun het werk van de FSFE in 2015</title>
	</head>
	<body class="press release">
        <h1>Beveilig uzelf met een smartcard en steun het werk van de FSFE in 2015</h1>

<p newsteaser="yes">Free Software Foundation Europe is een pan-Europees goed doel en is in 2001 
opgericht om gebruikers in staat te stellen om technologie te beheersen. Om de organisatie in staat te stellen haar werk met de Europese Commissie te intensiveren en om meer mensen kennis te laten nemen van Vrije Software, heeft de FSFE €190.000,- nodig voor haar werk in 2015. Volgend jaar zal de FSFE zich sterker dan ooit maken om softwarevrijheid in het weefsel van onze samenleving te weven.</p>

<p>De nieuwe Europese Commissie stelt op dit moment de koers uit voor het maken van beleid voor de komende vijf jaren. De FSFE heeft regelmatig contact met stafleden van de Commissie die nu mogelijkheden zien voor Vrije Software in Brussel. In 2015 wil de FSFE dit momentum gebruiken om veranderingen te bewerkstelligen aangaande software-inkoop, standaardisering, en souvereiniteit over apparaten, en reële vooruitgang voor Vrije Software en Open Standaarden creëren.
</p>

<p>Tegelijkertijd zal de FSFE in 2015 meer mensen bereiken en meer locaties bezoeken waar mensen nog niet bekend zijn met Vrije Software. De FSFE zal haar netwerk van lokale groepen in Europa uitbreiden. De organisatie vertaalt constant haar steeds populairder wordende <a
href="/contribute/spreadtheword.html#promo-material">promotie-materiaal</a>
naar veel Europese talen. Lokale vrijwilligers kunnen meer vertellen over Vrije Software door gratis promotiepakketten te bestellen, de materialen bij bibliotheken, bioscopen, winkels en op andere locaties te verspreiden en daarbij het bereik van de Vrije Software-boodschap sterk vergroten.
</p>

<p>De beste manier om het werk van de FSFE te steunen is <a href="/join/join.html">het 
<strong>worden van een Fellow (een duurzaam lid van de FSFE)</strong></a>. Alle Fellowship-bijdragen komen het werk van de FSFE in de richting van een vrije samenleving direct ten goede. Fellows ontvangen een state-of-the-art <a href="/fellowship/card.html">
Fellowship smartcard</a> die, samen met de vrije GnuPG encryptiesoftware en een kaartlezer, gebruikt kan worden om e-mails te ondertekenen en de versleutelen, SSH-sleutels te beveiligen, veilig in een computer in te loggen vanuit een potentieel onveilige machine, of om de encryptiesleutels van de gebruiker op de harde schijf op te slaan. Omdat de encryptiesleutel op de kaart zelf is opgeslagen is hij bijna onmogelijk te stelen.
</p>

<p>Er is ook de mogelijkheid om een <a href="/donate/onetime-donation.html">
eenmalige donatie over te maken aan de FSFE</a>.</p>

<p>Om met haar werk in 2015 verder te kunnen gaan heeft de FSFE in totaal €420.000 nodig. De organisatie heeft al €230.000 veiliggesteld dankzij duurzame leden, regelmatige donaties en verkoop van merchandise. De FSFE heeft nog €190.000 nodig om verder te gaan met haar werk in 2015.</p>

<ul>
  <li><a href="http://blogs.fsfe.org/gerloff/2014/12/01/preview-what-fsfe-did-in-2014/">Karsten Gerloff's blog over het werk van de FSFE in de afgelopen 12 maanden</a></li>
</ul>

</body>

	<tags>
    <tag content="voorpagina">front-page</tag>
	</tags>
</html>
