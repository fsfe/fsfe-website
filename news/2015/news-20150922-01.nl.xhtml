<?xml version="1.0" encoding="UTF-8" ?>

<html newsdate="2015-09-22">
	<head>
	<title>FSFE kiest nieuwe voorzitter en vice-voorzitter</title>
	</head>

<body class="press release">

<h1>FSFE kiest nieuwe voorzitter en vice-voorzitter</h1>

<p newsteaser="yes">Matthias Kirschner en Alessandro Rubini zijn de nieuwe voorzitter en 
vice-voorzitter van FSFE. Zij zijn vorige week in Boekarest gekozen tijdens de algemene 
vergadering van FSFE. Reinhard Müller is opnieuw gekozen als penningmeester. 
Zij zullen de twee komende jaren FSFE dienen in deze posities.</p>

<p>Matthias Kirschner is sinds 2009 een werknemer van FSFE. In 1999 begon hij GNU/Linux 
te gebruiken en realiseerde hij zich dat software alle aspecten van onze levens diep raakt. 

Matthias is ervan overtuigd dat technologie de samenleving zou moeten versterken en niet zou moeten beperken. 
Tijdens zijn studie Politieke en Beleidswetenschappen overtuigde hij FSFE in 2004 om hem als eerste stagiair aan te nemen.
Sinds die tijd helpt hij andere organisaties, bedrijven en overheden te begrijpen hoe ze kunnen profiteren van Vrije Software - die iedereen de rechten geeft om software te gebruiken, te bestuderen, te delen en te verbeteren - en hoe deze rechten helpen bij het steunen van vrijheid van meningsuiting, persvrijheid of privacy.</p>

<p>Matthias houdt ervan om te spelen met zijn (baby)zoon. In zijn vrije tijd helpt hij bij seminars over eerste hulp in de wildernis, leest hij graag strips zoals XKCD en Transmetropolitan; Monty Python en Die Ärzte.</p>

<p>Alessandro Rubini is elektrotechnisch ingenieur en bezit een PhD in de computerwetenschap.
Hij installeerde Linux 0.99.14, is een actief gebruiker en ontwikkelaar van Vrije Software
en auteur van het boek "Linux Device Drivers". Na het behalen van zijn PhD verliet hij de 
universiteit omdat hij niet alleen artikelen wilde schrijven. Hij werkt nu als onafhankelijk 
consultant op het gebied van industrieel gebruik van GNU/Linux, vooral op drivers van apparaten, 
geïntegreerde systemen en ontwerp van microcontrollers en PCB's. Onlangs heeft hij met CERN 
gewerkt binnen het White Rabbit-project, met als doel de sub-nanoseconde-synchronisatie van 
I/O-kaarten. Hij werkt graag met CERN vanwege hun beleid om al hun werk te publiceren als 
Vrije Software en Vrije Hardware.</p>

<p>Alessandro was al lid van de Free Software Foundation Europe van 2001 tot 2006 en meldde zich 
onlangs opnieuw aan. Naar zijn gevoel is FSFE de juiste plaats om positieve en constructieve 
discussies over Vrije Software te houden. Naast zijn vrijwilligerswerk voor FSFE en andere 
Vrije Software-organisaties is hij een actieve scout, houdt hij van fietsen, is hij de vader 
van twee kinderen en luistert hij naar witte ruis tijdens het werk.</p>

<blockquote><p>"Ik ben blij om zowel Matthias als Alessandro te verwelkomen in hun nieuwe 
rollen", zegt uitvoerend directeur Jonas Öberg. "Ze zijn beiden instrumenteel geweest in het 
vormen van de organisatie naar haar huidige vorm en ik kijk uit naar de expertise die zij 
meebrengen wanneer wij gebruikers in hun kracht zetten om technologie te controleren."</p></blockquote> 
  
</body>

<tags>
    <tag content="voorpagina">front-page</tag>
    <tag content="aankondiging">announce</tag>
</tags>
<translator>André Ockers</translator>
</html>
