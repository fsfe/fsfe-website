<?xml version="1.0" encoding="UTF-8"?>

<html>
  <version>1</version>
  <author id="greve"/>
  <date>
    <original content="2005-09-30"/>
  </date>

  <head>
    <title>Verklaring van de Free Software Foundations</title>
  </head>

  <body>

    <p id="category">
      <a href="/activities/policy.html">WIPO</a>
    </p>
    <h1>Verklaring van de Free Software Foundations voor de algemene vergadering van WIPO in 2005</h1>
    <h2 align="center">Free Software Foundation Europe</h2>
    <h2 align="center">Free Software Foundation Latin America</h2>

    <p>Geachte voorzitter,</p>

    <p>
      In naam van de Free Software Foundations uit Europa en 
      Latijns-Amerika wil ik u en uw collega's feliciteren met uw 
      voorzitterschap van deze historische algemene vergadering. De
      Free Software Foundations vormen een wereldwijd netwerk van
      kenniscentra dat gevormd wordt door de verschillende
      zusterorganisaties uit Indië, Latijns-Amerika, Europa en de
      Verenigde Staten.
    </p>

    <p>
      Ons domein van expertise zijn vragen die de kop op steken in
      gedigitaliseerde gemeenschappen en economiën, zaken die opgelost
      kunnen worden met Vrije Software, gedefinieerd door: een onbeperkt
      gebruik voor elk doel, de vrijheid de software te bestuderen, te
      veranderen en te verdelen.
    </p>

    <p>
      De Free Software Foundation Europe vertegenwoordigde de FSF's op
      alle sessies van het proces voor de ontwikelingsagende IIM en
      volgde ook de onderhandelingen voor de broadcasting-overeenkomst
      met grote interesse. Onze commentaren houden dan ook verband met
      deze twee activiteiten.
    </p>

    <p>Geachte voorzitter,</p>

    <p>
      Er werd al veel gezegd en geschreven over de kennismaatschappij,
      een nieuw tijdperk waarin we ons weldra zullen bevinden. Als we
      vandaag naar de wetgevende activiteiten kijken, stuiten we op een
      paradox: Terwijl de gemeenschap de mogelijkheden krijgt om haar
      creativiteit te laten botvieren als nooit tevoren, werpen
      de wetgevende voorstellen steeds meer barrières op.
    </p>

    <p>
      De Broadcasting-overeenkomst is een goed voorbeeld van zo'n
      nieuwe barrière. De kosten voor deze nieuwe technologie zullen
      door deze overeenkomst helemaal niet meer opwegen tegen de
      voordelen voor het mensdom.
    </p>

    <p>
      De resultaten van het blijven negeren van algemene wijsheden bij
      het formuleren van cruciale juridische regelgeving is ook al in
      andere domeinen op te merken: softwarepatenten werden zonder
      evaluatie geïntroduceerd, maar volgens gerenommeerde instellingen
      moeten we vandaag vaststellen dat ze zeer schadelijk zijn voor de
      vrije concurrentie en een rem zetten op innovatie. Ter informatie:
      tussen deze instellingen vind je het Massachussetts Institute of
      Technology (MIT), de Boston University School of Law, Price
      Waterhouse Coopers, de US Federal Trade Commission en de
      onderzoeksafdeling van de Deutsche Bank.
    </p>

    <p>
      De situatie is ondertussen zover gedegenereerd dat Dhr.
      Wladawsky-Berger, vice-voorzitter van IBM, in een interview met
      de New York Times softwarepatenten al vergeleken heeft met
      massavernietigingswapens.
    </p>

    <p>
      Een gelijkaardig verloop lijkt ons mogelijk met de
      Broadcasting overeenkomst.
    </p>
    
    <p>
      Het oprichten van nieuwe barrières en het verhogen van alle
      bestaande barrières door het invoeren van criminele sancties
      bij commerciële inbreuken, zou vandaag, op een moment dat we nog
      volop bezig zijn met de al de gevolgen van het digitale tijdperk
      volledig te ontrafelen, een te haastig en onverstandig beleid 
      zijn.
    </p>

    <p>Geachte voorzitter.</p>

    <p>
      Het traditionele werkgebied van WIPO draait rond beperkende
      monopolies zoals het auteursrecht, patenten en handelsmerken.
      Deze werden meestal behandeld volgens het principe: "Meer is
      beter". Deze aanpak negeert zowel Liebigs wet van het minimum als
      Shelfords wet van de tolerantie: Niet alleen zal het verhogen van
      de dosis van een factor die reeds in voldoende maten aanwezig is
      geen positief effect opleveren, een overdosis zou zelfs giftig
      kunnen zijn.
    </p>

    <p>
      Het vinden van de juiste balans tussen te weinig en te veel is 
      een heel belangrijke opdracht voordat men kan beginnen aan de
      regelgeving. Aangezien de impact van alle regelgevingen op 
      WIPO-niveau zo'n fundamentele impact hebben, vraagt het gezond
      verstand hier zeker voor een eerder conservatieve benadering:
    </p>

    <p>
      Nieuwe regelgeving zou pas geïntroduceerd mogen worden na een
      positieve wetenschappelijke studie en als ook na een openbare
      studie eenduidig de positieve effecten kunnen worden aangetoond.
    </p>

    <p>
      Bestaande reglementering moet ook periodiek getoetst worden of ze
      nog relevant is voor de behoeften van de tijd of eventeel dient
      aangepast te worden.
    </p>

    <p>
      Naar aanleiding van de wijsheid van Liebig en Shelford lijkt het
      creëren van het WIPO Research and Evaluation Office (WERO) een 
      heel logische stap, net zoals het zoeken naar alternatieve 
      mogelijkheden voor het stimuleren van de creativiteit.
    </p>

    <p>
      Het secretariaat en de lidstaten hebben er in het verleden al vaak
      op gewezen: WIPO bestaat voor het stimuleren van creativiteit. 
      In de tijd dat WIPO werd opgericht, bestonden de meeste 
      alternatieve mogelijkheden voor het stimuleren van de creativiteit
      nog niet, in het bijzonder deze die ontstaan zijn dankzij de
      digitalisering. Nu dat deze mogelijkheden wel bestaan, lijkt het
      dan niet meer dan logisch dat WIPO deze nieuwe mogelijkheden ook
      gaat onderzoeken?
    </p>

    <p>
      De discussies over de Ontwikkelingsagende zijn heel moeilijk
      gebleken, ook ten gevolge van de procedurele discussies die het
      grootste deel van de tijd van het IIM-proces hebben opgeslorpt.
      Toen deze problemen grotendeels waren opgelost hebben er enkele
      zeer substantiële discussies plaatsgevonden. Deze moesten echter
      vroegtijdig worden stopgezet om tot een formele tekst te komen die
      kon worden voorgesteld op deze algemene vergadering.
    </p>

    <p>
      Niet verder afwerken waaraan we begonnen zijn of halverwege
      overstappen van een paard op een ezel, zoals het eloquent werd
      voorgesteld door de gewaardeerde Indiase afgevaardigde, zou een
      verspilling zijn van de tijd en moeite die aan dit initiatief
      werd gespendeerd door alle partijen, zowel Noord als Zuid. Daarom
      ondersteunen wij met kracht de notie om het IIM-proces te laten
      afwerken waar het aan begonnen is.
      </p>

    <p>Geachte voorzitter</p>

    <p>Ik bedank u voor uw aandacht.</p>

    

  </body>

</html>
<!--
Local Variables: ***
mode: xml ***
End: ***
-->
