<?xml version="1.0" encoding="UTF-8"?>

<html>
  <head>
    <title>FSFE - Το FSFE Οραματίζεται μία Ευρώπη Ελεύθερη από Διπλώματα Ευρεσιτεχνίας στο Λογισμικό</title>
  </head>

  <body>
    <a id="moreinfo" href="/projects/swpat/swpat.html">Διπλώματα Ευρεσιτεχνίας Λογισμικού</a>

    <h1>Το FSFE Οραματίζεται μία Ευρώπη Ελεύθερη από Διπλώματα Ευρεσιτεχνίας στο Λογισμικό</h1>

    <p class="background">
      Το FSFE εργάζεται για έναν κόσμο όπου το λογισμικό κάνει ό,τι οι χρήστες
      του λογισμικού θέλουν να κάνει. Για αυτό, οι χρήστες λογισμικού πρέπει να
      μπορούν να συμμετέχουν στην ανάπτυξη και διανομή του λογισμικού. Τα
      διπλώματα ευρεσιτεχνίας εμποδίζουν αυτόν τον στόχο προσθέτοντας νομικούς
      και οικονομικούς κινδύνους στην ανάπτυξη και τη διανομή λογισμικού και
      δίνουν σε κατόχους διπλωμάτων ευρεσιτεχνίας νομική ισχύ να απαγορεύουν
      εντελώς στους προγραμματιστές λογισμικού τη χρήση πατενταρισμένων ιδεών.
    </p>

    <h2>Οι πατέντες λογισμικού είναι επιζήμιες</h2>

    <p>
      Οι πατέντες λογισμικού είναι ιδιαίτερα επιζήμιες όταν καλύπτουν μια ιδέα
      που απαιτείται για συμβατότητα. Αν οι πατέντες εκχωρούνται σε πρωτόκολλα
      επικοινωνίας ή σε τύπους αρχειοθέτησης επεξεργαστών κειμένων, οι προγραμματιστές
      μπορεί να αντιμετωπίσουν πλήρη απαγόρευση αν θέλουν να γράψουν λογισμικό για
      χρήσιμους επεξεργαστές κειμένου ή για δικτυακή επικοινωνία.
    </p>

    <h2>Οι πατέντες λογισμικού παρεμποδίζουν την καινοτομία</h2>

    <p>
      Έχει επίσης υποστηριχθεί ότι οι πατέντες λογισμικού βλάπτουν την κοινωνία
      οικονομικά και σε όρους καινοτομίας. Αυτά τα επιχειρήματα έχουν υποστηριχθεί
      από τη Γερμανική Επιτροπή Ανταγωνισμού, τη Νομική Σχολή του Πανεπιστημίου της
      Βοστώνης, την Deutsche Bank Research, την Price Waterhouse Coopers, την
      Ομοσπονδιακή Επιτροπή Εμπορίου των ΗΠΑ και τον κάτοχο βραβείου Νόμπελ,
      οικονομολόγο, Eric S. Masking.
    </p>

    <h2>Τι συνέβη;</h2>

    <p>
      Το 1998, μια οδηγία της ΕΕ προτάθηκε για να αποκτήσουν οι ιδέες λογισμικού
      δικαίωμα εκχώρησης διπλωμάτων ευρεσιτεχνίας. Αυτή η πρόταση βρήκε αντίθετο το
      FSFE και την κοινότητα του Ελεύθερου Λογισμικού καθώς επίσης και άλλες ομάδες.
      Τον Ιούνιο του 2005, απορρίφθηκε από το Ευρωπαϊκό Κοινοβούλιο. Μια μεγάλη
      κοινοπραξία εταίρων που αντιτίθενται σε αυτή την οδηγία ήταν εφικτή επειδή οι
      πατέντες λογισμικού παρεμποδίζουν όλα τα μοντέλα ανάπτυξης λογισμικού: ελεύθερο,
      ιδιοκτησιακό, εμπορικό και μη-εμπορικό.
    </p>

    <h2>Ποια είναι η τρέχουσα κατάσταση;</h2>

    <p>
      Σήμερα, η Ευρωπαϊκή Συνθήκη για τα Διπλώματα Ευρεσιτεχνίας ορίζει ότι στις
      ιδέες λογισμικού δεν απονέμονται διπλώματα ευρεσιτεχνίας. Ωστόσο, το Ευρωπαϊκό
      Γραφείο Πατεντών εκχωρεί χιλιάδες πατέντες λογισμικού κάθε χρόνο. Χάρη στην
      απόρριψη από το Ευρωπαϊκό Κοινοβούλιο, οι πατέντες λογισμικού είναι ακόμη
      ανεφάρμοστες στην Ευρώπη και όταν αμφισβητούνται στο δικαστήριο, το δικαστήριο
      συνήθως ανακηρύσσει τις πατέντες αυτές άκυρες, ευθυγραμμιζόμενο με την
      τρέχουσα νομοθεσία.
    </p>

    <p>
      Το FSFE έχει τώρα στρέψει την προσοχή του στο να εξασφαλιστεί ότι τα εθνικά
      δικαστήρια δεν απομακρύνονται από τον τρέχοντα ρόλο τους. Αυτός ο ρόλος τώρα
      απειλείται από ορισμένες ερμηνείες προτάσεων όπως η Community Patent και η
      European Patent Litigation Agreement (EPLA) οι οποίες θα μπορούσαν να δημιουργήσουν
      ένα κεντρικό Ευρωπαϊκό δικαστήριο για ζητήματα πατεντών, ελεγχόμενο από το
      Ευρωπαϊκό Γραφείο Πατεντών.
    </p>


    <h2>Παρακαλούμε υποστηρίξτε το FSFE</h2>

    <p>
      Παρακαλούμε υποστηρίξετε την εργασία του FSFE ώστε να εξασφαλιστεί ότι οι
      μελλοντικές αλλαγές στο σύστημα πατεντών της Ευρώπης θα σέβονται τους χρήστες,
      τους προγραμματιστές, τους διανομείς και τις επιχειρήσεις Ελεύθερου Λογισμικού.
    </p>

    <address>
      Free Software Foundation Europe<br/>
      Talstraße 110, 40217 Düsseldorf, Germany<br/>
      E-Mail: office@fsfeurope.org<br/>
      Phone: +49-30-27595290<br/>
      http://fsfe.org/projects/swpat/<br/>
    </address>
  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
