<?xml version="1.0" encoding="UTF-8"?>

<html newsdate="2015-06-05">

	<head>
    <title>FSFE-ja parashtron komente rreth raportit Reda mbi të drejtat e kopjimit</title>
	</head>

    <body>
      <h1>FSFE-ja parashtron komente rreth raportit Reda mbi të drejtat e kopjimit</h1>
		
		<p newsteaser="yes">Më 16 Qershor, Komiteti i parlamentit europian për Çështjet Ligjore do të votojë mbi një raport me një numër rekomandimesh risore për reformë të të drejtave të kopjimit.</p> 

		<p>Raporti është shkruar nga eurodeputetja Julia Reda (Partia e Piratëve) dhe përbëhet nga një numër propozimesh shumë të menduara për t’ua përshtatur ligjet e të drejtave të kopjimeve sfidave të të sotmes. Megjithatë, raporti ka tërhequr mbi vete një sasi të konsiderueshme kundërshtimi prej të interesuarish që përfitojnë nga rregullat e tanishme, tejet shtrënguese.</p>

		<p>Komiteti i Çështjeve Ligjore do të vendosë për formën përfundimtare të raportit përpara votimit të tij në sesion plenar në Korrik. FSFE-ja ka dhënë <a href="/activities/policy/eu/20150605-Comments-On-Reda-Report.html">shpjegime për eurodeputetë</a> lidhur me një numër pikash që ne i konsiderojmë si kyçe për reformën e të drejtave të kopjimit.</p>
		
		<p>Pikat e shtruara nga FSFE-ja anëtarëve të komitetit të Çështjeve Ligjore përqendrohen në sa vijon:</p>	
		
		<p>
		<ul>
			<li>Përkatësia publike duhet ruajtur, zgjeruar dhe hapur aktivisht për autorë që duan t’i botojnë punët e tyre drejt e nën të.</li>
			<li>Punët (përfshi software) e prodhuara nga sektori publik duhet t’i ofrohen publikut për përdorim dhe modifikim.</li>
			<li>Administrimi Dixhital i Kufizimeve (DRM) s’duhet të pengojë ushtrimin e tanishëm të përjashtimeve dhe kufizimeve. Kodi burim i teknologjive të tilla duhet të bëhet publik, që të lejojë ndërveprueshmëri dhe respekt të privatësisë së përdoruesit.</li>		
		</ul>
		</p>

		<p>Ju lutemi, na ndihmoni që këto rekomandime të adoptohen. <a href="http://copywrongs.eu/">Telefonojini eurodeputetit tuaj</a> ose <a href="http://www.europarl.europa.eu/committees/en/juri/members.html">anëtarëve të komitetit të Çështjeve Ligjore</a>. Kjo është rruga më e mirë për t’u folur atyre rreth këtyre çështjeve të rëndësishme. Mos ngurroni të lexoni <a href="/activities/policy/eu/20150605-Comments-On-Reda-Report.html">komentin tonë të plotë</a> që të jeni në dijeni të argumenteve tona.</p>

		<p>Për informacione të mëtejshme, ju lutemi, vizitoni <a href="http://copywrongs.eu/">copywrongs.eu</a> ose <a href="https://juliareda.eu/copyright-evaluation-report-explained/">sajtin e Julia Reda-s</a>. Mund të lexoni edhe vetë <a href="http://www.europarl.europa.eu/sides/getDoc.do?type=COMPARL&amp;mode=XML&amp;language=EN&amp;reference=PE546.580">raportin paraprak</a>.
		</p>
    </body>
    
    
    <tags>
        <tag>front-page</tag>
		<tag content="DRM">DRM</tag>
		<tag>Policy</tag>
		<tag content="Parlamenti Europian">EuropeanParliament</tag>
		<tag content="Administratë Publike">PublicAdministration</tag>
    </tags>
</html>
