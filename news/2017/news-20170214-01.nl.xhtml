<?xml version="1.0" encoding="UTF-8"?>
<html newsdate="2017-02-14">

  <head>
    <title>Berlijn verzendt een boodschap voor "I love Free Software"-dag</title>
  </head>
  <body>
  
  <h1>Berlijn verzendt een boodschap voor "I love Free Software"-dag</h1>

<p newsteaser="yes">Ter gelegenheid van de viering van "I love Free 
Software"-dag op 14 februari is de Rijksdag in Berlijn afgelopen weekend
 verlicht geweest met de boodschap "Give Free Software A Chance". Andere
 boodschappen zijn op verschillende gebouwen en symbolische plaatsen in 
Berlijn geprojecteerd. "Build Free Software - Not Walls" kon worden 
gelezen op de Berlijnse muur en het federale ministerie van Financiën is
 verfraaid met de slogan "Public Money, Public Code". Daarmee vestigen 
activisten de aandacht op het belang van een grotere waardering van 
Vrije Software.</p>

<p>Vertegenwoordigers van FSFE bezorgden ook een open brief, vergezeld 
van een roos, aan alle leden van het Duitse parlement. Daarin eisen zij 
meer politieke steun voor Vrije Software en meer erkenning van 
vrijwillige Vrije Software-ontwikkeling.</p>

<blockquote><p>Max Mehl, programma-manager van FSFE, geeft commentaar: 
"Vrije Software stelt iedereen in staat om programma's voor ieder doel 
te gebruken, te bestuderen, te delen en te verbeteren. Deze rechten 
helpen andere fundamentele rechten zoals vrijheid van meningsuiting, 
persvrijheid en privacy. Daarom vragen we aan de politiek en de overheid
 om publiek gefinancierde software te publiceren onder een vrije 
licentie. Met publiek geld gefinancierde software zou een 
gemeenschappelijk goed moeten zijn dat voor iedereen beschikbaar is 
zodat de hele samenleving ervan kan profiteren."</p></blockquote>

<p>De "I love Free Software"-dag word op iedere Valentijnsdag gevierd en
 is toegewijd aan de talloze vrijwillige medewerkers aan Vrije Software.</p>

<p>Meer informatie:</p>
<ul>
  <li><a href="/campaigns/ilovefs/2017/berlin.html">Afbeeldingen van deze activiteit onder een vrije licentie</a></li> 
  <li><a href="/campaigns/ilovefs/2017/ilovefs-OpenLetter.pdf">Brief aan de leden van het Duitse parlement</a> (Duits)</li>
  <li><a href="https://ilovefs.org">Over "I love Free Software"-dag</a></li> 
</ul>

</body>
<tags>
  <tag content="I Love Free Software">ilovefs</tag>
  <tag content="Berlijn">Berlin</tag>
  <tag>front-page</tag>
</tags>
<translator>André Ockers</translator>
</html>