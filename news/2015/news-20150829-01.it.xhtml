<?xml version="1.0" encoding="UTF-8"?>

<html newsdate="2015-08-29">
  <version>1</version>


	<head>
    <title>La FSFE sostiene il riconoscimento dei diritti ai propri dati</title>
	</head>

    <body>
      <h1>La FSFE sostiene il riconoscimento dei diritti ai propri dati</h1>
		
      <p>La FSFE sostiene la pubblicazione del <a href="https://userdatamanifesto.org/">User
        Data Manifesto 2.0</a>, che mira a definire i diritti di base necessari
      affinché le persone possano controllare i loro dati nell'era di
      internet. Il manifesto viene pubblicato oggi ed è sostenuto anche
      da GNOME, KDE, Netzpolitik.org, ownCloud, Spreed, “Terms of
      Service - Didn’t Read” e X-Lab.
      </p>

      <p>Al giorno d'oggi gli utenti usano sempre più spesso servizi
      online per le loro attività digitali quotidiane quali intrattenere
      contatti sociali, collaborare, condividere foto e molto altro. In
      questo modo gli utenti stanno perdendo il controllo dei loro dati
      come non mai.</p>

      <p>Secondo lo <i>User Data Manifesto</i>, a ciascuno spetta:</p>

      <ol>
        <li><strong>Controllo</strong> sull'accesso ai dati personali</li>
        <li><strong>Informazione</strong> su come i dati sono archiviati
        e qual è la legislazione o sistema giuridico applicabile</li>
        <li><strong>Libertà</strong> di scegliere una piattaforma, senza
        essere bloccati in un sistema specifico. La FSFE è convinta che
        il Software Libero sia essenziale a tal fine.</li>
      </ol>

      <blockquote>“Il riconoscimento dei diritti ai propri dati definiti
      nel manifesto è un elemento importante per costruire una società
      libera nell'era digitale” sostiene Hugo Roy, vice-coordinatore del
      Team legale della FSFE e co-autore dello <i>User Data Manifesto</i>.
      </blockquote>

      <blockquote>“Le libertà di usare, condividere, studiare e
      migliorare il software che usiamo nelle nostre vite sono una
      necessità non solo per i programmi che eseguiamo sui nostri
      computer locali, ma anche per quei servizi online che elaborano i
      nostri dati”; così Björn Schießle, vice-coordinatore del Team per
      la Germania della FSFE.</blockquote>

      <p>Il manifesto è un buon punto di partenza per un dibattito
      importante sui diritti degli utenti online. La FSFE spera di vedere
      altre organizzazioni unirsi allo sforzo di promuovere servizi
      online che rispettino i diritti e le libertà degli utenti.</p>
    </body>
    
    
    <tags>
        <tag key="front-page"/>
		<tag key="cloud">“Cloud Computing”</tag>
        <tag key="privacy">Privacy</tag>
        <tag key="privacy">Terms of Service</tag>
        <tag key="dfd">Digital Freedoms</tag>
    </tags>
</html>
