<?xml version="1.0" encoding="UTF-8" ?>

<html>
  <version>1</version>

  <head>
    <title>Il Gruppo Allianz si troverà in difficoltà a causa dei brevetti software - 4 Ottobre 2004</title>
  </head>
  
  <body>
      <center><h1>Brevetti software in Europa</h1>
          [<a href="/campaigns/swpat/swpat.html">Introduzione</a> | <a
              href="/campaigns/swpat/background.html">Background</a> | <a 
              href="/campaigns/swpat/status.html">Stato attuale</a> | <a
              href="/campaigns/swpat/documents.html">Ulteriori letture</a> ]
      </center>

      <br />

      <center> Lettera aperta
                      [<a href="/campaigns/swpat/letter-20040510.html">2004-05-10</a>] 
                      [<a href="/campaigns/swpat/letter-20040531.html">2004-05-31</a>]
                      [<a href="/campaigns/swpat/letter-20040706.html">2004-07-06</a>]
                      [<a href="/campaigns/swpat/letter-20040802.html">2004-08-02</a>]
                      [<a href="/campaigns/swpat/letter-20040906.html">2004-09-06</a>]
                      [2004-10-04]
                      [<a href="/campaigns/swpat/letter-20041101.html">2004-11-01</a>]
                      [<a href="/campaigns/swpat/letter-20041206.html">2004-12-06</a>]
                      [<a href="/campaigns/swpat/letter-20050103.html">2005-01-03</a>]
                      [<a href="/campaigns/swpat/letter-20050207.html">2005-02-07</a>]
                      [<a href="/campaigns/swpat/letter-20050307.html">2005-03-07</a>]
		      [<a href="/campaigns/swpat/letter-20050405.html">2005-04-05</a>]
		      [<a href="/campaigns/swpat/letter-20050502.html">2005-05-02</a>]
		      [<a href="/campaigns/swpat/letter-20050606.html">2005-06-06</a>]
      </center>

    <h1>Il Gruppo Allianz si troverà in difficoltà a causa dei brevetti software</h1>
  
    <h3>4 Ottobre 2004</h3>
  
    <div class="letter">

      <p>Gentile Sig. Diekmann,</p>
      
      <p>
        ha mai preso in considerazione l'idea di offrire un'assicurazione
        generale ad un agente di borsa contro la perdita di denaro? Per quanto
        possa sembrare assurdo, in questo momento la Commissione Europea sta
        seriamente considerando di adottare una misura equivalente.
      </p>
      
      <p>
        Il Consiglio Europeo e la Commissione Europea cercano di introdurre i
        brevetti sul software in Europa: non solo questo minaccia ogni azienda
        che opera in Europa, ma <a
        href="http://mail.fsfeurope.org/pipermail/press-release-de/2004q2/000030.html">scienziati
        di tutto il mondo</a> pensano che rappresenti un grave pericolo per le
        economie nazionali dell'Europa.  Oltre agli studi conosciuti finora,
        recenti pubblicazioni di <a
        href="http://www.pwc.com/Extweb/pwcpublications.nsf/docid/EC6DE73A846581CE80256EFD002E41FB">Pricewaterhouse
        Coopers (PwC)</a> e di <a
        href="http://www.dbresearch.com/PROD/DBR_INTERNET_EN-PROD/PROD0000000000175949.pdf">Deutsche
        Bank Research</a> sottolineano ulteriormente l'effetto dannoso dei
        brevetti software.  Come sostiene PwC, citata dal sito <a
        href="http://www.theregister.co.uk/2004/09/15/pwc_swpat_are_a_threat/">The
        Register</a>: "Un regime blando [...] nel passato ha condotto ad una
        industria del sofware innovativa e competitiva con basse barriere
        all'entrata. I brevetti software, che servono a proteggere le
        invenzioni di natura non tecnica, potrebbero abbattere l'alto tasso di
        innovazione."
      </p>
      
      <p>
        La realtà dei brevetti software è ben conosciuta per il suo carattere
        meramente speculativo. Benchè generalmente giustificati da nobili
        finalità, come la promozione dell'innovazione, studi condotti dal
        <a href="http://www.researchoninnovation.org/patent.pdf">Massachusetts
        Institute of Technology (MIT)</a> o dalla <a
        href="http://swpat.ffii.org/archiv/zitate/index.de.html#mopoko0207">Commissione
        Tedesca sui monopoli</a> mostrano che i brevetti software sono dannosi
        per l'innovazione.
      </p>
      
      <p>
        Le domande di rilascio di brevetti software sono come delle puntate a
        una roulette che può far "vincere" una causa legale da miliardi di euro. 
        Ogni grande azienda che faccia uso di software potrebbe trovarsi a
        dover incassare una simile "vincita": quanti più soldi sono in gioco e
        quanto più software si utilizza, tanto più alte saranno le probabilità
        di essere bersagliati. Le aziende profittevoli che, come il gruppo
        Allianz, dipendono in larga parte dal software per la loro attività,
        corrono il rischio di essere particolarmente colpite dalla
        legalizzazione dei brevetti software nell'Unione Europea.
      </p>
      
      <p>
        Se questi piani della Commissione Europea sono già abbastanza
        preoccupanti, c'è un altro aspetto per cui dovrebbero riguardarla.
      </p>
      
      <p>
        Rendendosi conto dell'effetto dannoso e potenzialmente devastante che i
        brevetti software possono avere sulle imprese e sulle economie europee,
        la Commissione Europea sta considerando l'idea di una nuova direttiva
        che istituirebbe <a
        href="http://europa.eu.int/comm/internal_market/indprop/docs/patent/studies/litigation_en.pdf">un'assicurazione
        obbligatoria</a> contro i brevetti software per tutte le imprese
        europee. Ovviamente questa assicurazione dovrà essere abbastanza
        conveniente, per non bloccare immediatamente l'intera economia europea.
      </p>
      
      <p>
        Lei, come amministratore delegato del gruppo Allianz, che sarebbe un
        potenziale obiettivo per cause multi-miliardarie, dovrebbe assicurare
        la sua impresa: è come se fosse istituita una piccola assicurazione
        obbligatoria per tutti gli agenti di borsa contro il rischio di perdere
        denaro: siamo sicuri che noterà la falla nella logica di questo
        discorso.
      </p>
      
      <p>
        Ci piacerebbe discutere ulteriormente questo problema con lei, ma il
        tempo è essenziale in questo caso. Il Consiglio Europeo ha in programma
        una decisione per novembre e il Parlamento Europeo dovrà giungere ad una
        decisione finale nei primi mesi del prossimo anno.
      </p>
      
      <p>Gentili saluti,</p>

      <p>
        <a href="/about/people/greve/">Georg Greve</a><br />
        President<br />
        Free Software Foundation Europe (FSFE)<br />
        <a href="http://fsfe.org">fsfe.org</a>
      </p>

    </div>
  </body>
  
</html>
<!--
Local Variables: ***
mode: xml ***
End: ***
-->

