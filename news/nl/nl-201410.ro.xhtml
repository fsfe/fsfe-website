<?xml version="1.0" encoding="UTF-8" ?>
<html newsdate="2018-10-06" type="newsletter">

<head>
  	<title>Buletinul de știri al FSFE - octombrie 2014</title>
</head>

<body class="newsletter article" microformats="h-entry" id="nl-201410">
	<h1 class="p-name">Buletinul de știri al FSFE - octombrie 2014</h1>
	<div class="e-content">

<h2>Înalta Curte a Italiei sprijină separarea programelor de aparatură</h2>

<p>Când cumperi un calculator portabil, este dificil să eviți să plătești o 
licență de Microsoft Windows, de vreme ce multe portabile vin împreună cu o
astfel de licență. Această „taxă pentru Windows” a crescut în mod artificial
prețul aparatelor pentru utilizatorii de programe libere care nu vor să 
folosească sistemul de operare al lui Microsoft. Noi, ca utilizatori de 
programe libere, vrem să sprijinim dezvoltarea programelor libere, în loc de
cea a programelor nelibere, precum Microsoft Windows.</p>

<p>Încă din 2008 administrăm <a href="https://wiki.fsfe.org/WindowsTaxRefund">o 
pagină de „wiki” cu sfaturi pentru clienții care vor să evite finanțarea 
dezvoltării programelor nelibere</a> și timp de mai mult de un deceniu am 
vorbit cu politicieni și organizații pentru protecția clienților pe marginea
acestui subiect. Cu toate acestea, se fac progrese foarte mici în această 
direcție și vor trebui să treacă ani de zile până când această situație se va
schimba în Europa. Pentru astfel de obiective pe termen lung, este importantă 
atingerea unor obiective intermediare. Luna trecută am înregistrat o astfel 
de victorie.</p>

<p><a href="/news/2014/news-20140912-01.html">Înalta Curte a Italiei a decis</a> 
că cumpărătorul unui portabil are dreptul să primească rambursarea prețului 
licenței de Microsoft Windows, pe care a fost forțat să o achiziționeze odată cu 
calculatorul său. Judecătorii au criticat aspru practica de a vinde calculatoare 
personale doar împreună cu sisteme de operare nelibere, pe care au catalogat-o 
drept „o politică comercială de distribuire forțată”. Curtea a considerat că 
această practică este „o tendință monopolistă”. A mai atras atenția că practica
de a cupla programele cu aparatura presupune forțarea utilizatorilor să folosească
aplicații nelibere suplimentare din cauza problemelor de compatibilitate și 
interoperabilitate, indiferent că doresc sau nu aceste programe.</p>

<p>Acum, autoritățile italiene trebuie să transforme această decizie într-un 
real câștig pentru clienți, asigurându-se că cumpărătorii de calculatoare pot 
să-și aleagă dispozitivul împreună cu orice sistem de operare doresc sau cu 
niciunul. Apoi, sperăm că vom convinge și alte țări din Europa să urmeze exemplul
dat de Italia sau să găsească la nivel european o soluție pentru această problemă.
</p>

<h2>Administrația publică europeană folosește programe libere</h2>

<p newsteaser="yes">Adesea se observă tendința presei, dar și a noastră, de a ne
concentra pe veștile proaste despre programele libere din administrația publică. 
În schimb, în această ediție, ne vom concentra pe exemplele bune din ultima lună.
Așadar, iată că există vești bune care privesc suitele de programe libere pentru 
birou: Centrul de Calcul Federal al Austriei (Bundesrechenzentrum) 
<a href="https://joinup.ec.europa.eu/node/103311">laudă gama largă de utilizări
a lui Apache OpenOffice</a>. Apreciază că „soluția poate fi adaptată la nevoile
centrului, integrată în aplicațiile sale specializate și totodată permite ca
documentele să fie create și trimise în moduri automate și semiautomate. OpenOffice
este suita standard de programe pentru birou folosită de centrul de calcul încă din
2008, instalată pe 12.000 de calculatoare personale din întreaga organizație”. Mai 
mult, administrațiile publice ale orașelor italiene 
<a href="https://joinup.ec.europa.eu/node/104084">Todi și Terni trec la LibreOffice
</a>. Ele urmează exemplul provinciei italiene Perugia, care folosește LibreOffice
pe toate cele 1.200 de calculatoare personale ale sale, și a Autorității Locale
pentru Sănătate - Perugia, care a instalat suita pentru birou pe 600 de calculatoare.
</p>

<p><a href="https://joinup.ec.europa.eu/node/103567">Administrația publică franceză
folosește o suită liberă pentru birou pe 500.000 de calculatoare de birou</a>. 
Deși au spus că trecerea la programele libere a fost grea, au reușit să rezolve
problemele. Succesul proiectului se datorează în parte celor două contracte pe care
ministerele le au cu furnizorii de servicii de TIC. Contractele atrag după sine 
asistența tehnică pentru 260 de programe libere și echipa care oferă asistența se 
asigură că peticele făcute pentru ministere sunt trimise înapoi sub formă de contribuții
în proiectele acelor programe libere.</p> 

<p>Verzii din Saxonia (Germania) <a
href="https://joinup.ec.europa.eu/node/103307">îndeamnă guvernul statului federal să 
facă un studiu de fezabilitate în ceea ce privește migrarea la programe libere</a>.
„Grupul politic, însuși format din utilizatori de programe libere încă din decembrie 
2011, spune că costurile mai mici din TI și avantajele din securitatea TI trebuie să
direcționeze administrațiile publice” către programele libere. Ei susțin că dependența
de programele proprietărești „oferă marilor corporații accesul și infuența asupra 
fluxului oficial de lucru intern, dar și asupra comunicării și datelor sensibile ale
cetățenilor statului”.</p>

<h2>Ceva cu totul diferit</h2>

<ul>

<li>Chiar și fără taxa pentru Windows menționată mai sus, tot trebuie să verifici
dacă calculatorul pe care vrei să-l cumperi funcționează cu programe libere. Pentru
a crește calitatea informațiilor cu privire la care aparate sunt compatibile, 
<a href="https://www.fsf.org/news/fsf-and-debian-join-forces-to-help-free-software-users-find-the-hardware-they-need">
de acum FSF și Debian cooperează la extinderea și îmbunătățirea bazei de date despre
aparatură h-node
</a>, pentru a-i ajuta pe utilizatori să afle și să împărtășească informații despre 
calculatoarele care merg cu sisteme de operare libere.</li>

<li>Pe lista noastră de discuții publică în engleză, are loc în acest moment o discuție despre 
metaforele bune pentru programe libere. <a
href="http://mail.fsfeurope.org/pipermail/discussion/2014-September/010265.html">Hugo
Roy a început firul de discuție</a> cu câteva exemple. Alessandro Rubini a avut câteva <a
href="http://mail.fsfeurope.org/pipermail/discussion/2014-September/010295.html">remarci
critice, aducând argumente împotriva metaforelor menționate</a>. Cel din urmă susține că
dacă avem nevoie de metafore pentru a explica oamenilor ce sunt programele libere, trebuie 
să rămânem în domeniul informației, a cunoașterii care poate fi răspândită fără costuri. 
Într-un articol recent, Guido Arnold a raportat că a avut experiențe pozitive <a
href="http://mail.fsfeurope.org/pipermail/discussion/2014-October/010296.html">cu copiii,
când a folosit analogia cu rețeta</a>.</li>

<li>De Ziua Libertății Programelor de anul acesta, s-au implicat mai multe 
grupuri locale ale FSFE: Edgar Hoffmann a pus la punct un <a
href="https://blogs.fsfe.org/fast_edi/?p=476">stand de informare în fața
primăriei orașului Offenburg și seara a organizat o mini-conferință a comunității, 
cu prezentări și chestionarul nostru despre programe libere.</a> (în germană, 
dar cu multe poze). Dominic Hopf, coordonatorul nostru din Hamburg, a susținut <a
href="http://blog.dmaphy.de/2014/09/software-liberty-is-like-security-in-it.html">
o prezentare la un eveniment de ZLP în Kiel despre F-Droid</a>, în timp ce Torsten 
Grote le-a făcut participanților de la evenimentul din Berlin de ZLP o introducere în
F-Droid. La acest eveniment au mai fost prezenți Nermin Canik din Istanbul și 
subsemnatul, pentru a vorbi cu oamenii despre libertatea programelor. Mai mult, 
 Michael Stehmann a susținut o <a
href="https://blogs.fsfe.org/stehmann/?p=1258">prezentare despre programele libere
și viața privată la evenimentul de ZLP din Köln</a> (în germană).</li>

<li>De pe 13 pe 15 octombrie FSFE va avea un stand la Linuxcon, în Düsseldorf.
Întrucât mulți activiști pentru programe libere vor fi prin zonă mai devreme,
grupul nostru al Frăției din Düsseldorf îi invită pe toți susținătorii programelor
libere să ia masa pe 10 octombrie 2014 începând cu ora 11:00 la <a
href="http://www.bistro-schwesterherz.de/">&quot;Bistro Schwesterherz&quot;</a>
de pe Aleea Bilker nr. 66, c.p. 40219, Düsseldorf. Și iată că este o perioadă
activă pentru grupul nostru local de acolo, după ce a participat la criptopetrecerea
dată pentru <a
href="https://blogs.fsfe.org/stehmann/?p=1227">comisarul pentru protecția datelor și
libertatea de informare</a> (în germană) și <a
href="https://blogs.fsfe.org/stehmann/?p=1247">după ce a pus la punct un stand la
festivalul de stradă Zackk</a> (în germană).</li>

<li>Guido Arnold a făcut un rezumat al efectelor atelierului din Essen al lui FSFE, în
care am discutat <a
href="https://blogs.fsfe.org/guido/2014/09/how-to-advocate-for-free-software-in-local-politics/">
care sunt cele mai bune practici pentru munca de activism de la nivel local</a>.</li>

<li>Dezvoltatorul de programe libere Matthew Garret este „este absolut convins că
programele libere care nu fac nimic ca să respecte sau să dea putere utilizatorilor
sunt o totală pierdere de timp”. În <a href="http://mjg59.dreamwidth.org/32686.html">jurnalul său</a>,
el aduce argumente în sprijinul ideii că trebuie să concepem programe de jos în sus în 
așa fel încât acele libertăți pun la dispoziția utilizatorilor beneficii imediate și 
reale. În opinia sa, orice altceva este un eșec.</li>

<li>Din <a href="http://planet.fsfe.org">agregarea planetei</a>:</li>

<ul>

<li>Guido Arnold raportează de la atelierele Teckids de la FrOSCon9. Mai mult de 60
copii cu vârste cuprinse între 9 și 13 ani au participat la trei ateliere diferite
despre <a
href="https://blogs.fsfe.org/guido/2014/09/teckids-workshops-at-froscon9-robots-python-games-and-blender/">
roboți, jocuri de Python și Blender.</a>.</li>

<li>Max Mehl arată <a
href="http://blog.mehl.mx/2014/setting-openstreetmap-as-default-in-thunderbird-contacts/">cum 
să folosești implicit Openstreetmap pentru contactele din Thunderbird</a> și <a
href="http://blog.mehl.mx/2014/birthday-calendar-with-owncloud-via-caldav/">cum
să accesezi zilele de naștere ale contactelor din ownCloud, prin calendarul CalDAV</a>.</li>

<li>Henri Bergius raportează <a
href="http://bergie.iki.fi/blog/flowhub-kickstarter-delivery/">stadiul mediului de
dezvoltare NoFlo</a>, o interfață pentru utilizatori pentru programarea bazată pe Flow.</li>

<li>Poți să iei anumite măsuri pentru a evita să ai de-a face cu fișiere de 
Microsoft Office. Cu toate acestea, în anumite cazuri vei fi forțat să le 
folosești. Kevin Keijzer a documentat <a
href="https://blogs.fsfe.org/the_unconventional/2014/09/12/ooxml/">cum să obții
cât mai mult din fișierele de Microsoft Office, ca utilizator de programe libere</a>.</li>

<li>Stagiarul nostru actual Michele Marrali a scris un articol de jurnal despre <a
href="http://blogs.fsfe.org/puster/2014/09/08/freedom-and-openness-in-hardware/">cum
brevetele, drepturile de autor și mărcile comerciale pot fi folosite pentru a promova
libertatea în proiectele de aparatură</a>.</li>

</ul>
</ul>

<h2>Fii activ: Spune-ți părerea despre Manifestul pentru Datele Utilizatorului</h2>

<p>A fost lansată versiunea 2 a <a href="https://userdatamanifesto.org/2.0/">
Manifestului pentru Datele Utilizatorului</a>. Scopul acestui manifest este să
definească drepturile fundamentale ale utilizatorilor asupra propriilor date în 
era Internetului: să controleze accesul la datele (și metadatelor) lor, să știe
cum și unde sunt stocate datele și să fie liberi să-și aleagă platforma. Unele 
proiecte lucrează deja la susținerea manifestului prin acordarea acestor drepturi
utilizatorilor lor! În acest moment, versiunea 2 
<a href="http://udm.branchable.com/index.en.html">este publicată ca ciornă
pe „wiki” și comentariile publice sunt permise</a>.</p>

<p>Îi rugăm pe toți susținătorii programelor libere să-și spună părerea despre 
manifest, așa încât să poată fi îmbunătățit și mai mult și să decidem dacă vrem
să-l susținem la FSFE. Te rugăm să-ți spui părerea chiar tu, să discuți manifestul
<a 
href="/contact/community.html">pe listele noastre de discuții</a> și să le ceri 
părerea și altor organizații pentru programe libere și să le întrebi dacă l-ar
susține în această formă.</p>

<p>Mulțumim tuturor <a href="/contribute/contribute.html">voluntarilor</a>, <a href="http://fellowship.fsfe.org/join">confraților</a> și 
<a href="/donate/thankgnus.html">donatorilor corporatiști</a> care ne fac posibilă activitatea,<br/>
<a href="/about/kirschner">Matthias Kirschner </a> - <a href="http://www.fsfe.org">FSFE</a></p>
    </div>
    <!--/e-content-->

</body>
        <sidebar promo="about-fsfe">
            <h3>Știrile lui FSFE</h3>
            <ul>
                <li><a href="/news/">Comunicate de presă</a></li>
                <li><a href="/news/newsletter.html">Arhiva de buletine de știri</a></li>
                <li><a href="/events/">Evenimente viitoare</a></li>
                <li><a href="http://planet.fsfe.org/">Jurnalele planetei</a></li>
                <li><a href="/contact/community.html">Discuții despre programe libere</a></li>
            </ul>
        </sidebar>
<author id="kirschner" />
<date>
<original content="2014-10-06" />
</date>
<followup>donate</followup>
<tags>
	<tag>newsletter</tag>
</tags>

</html>
<!--
Local Variables: ***
mode: xml ***
End: ***
-->
