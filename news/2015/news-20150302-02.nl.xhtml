<?xml version="1.0" encoding="UTF-8"?>
<html newsdate="2015-03-02">

	<head>
		<title>Jonas Öberg doet met FSFE mee als Uitvoerend Directeur</title>
	</head>
	
	<body class="press release">
	
	  <h1>Jonas Öberg doet mee met FSFE als Uitvoerend Directeur</h1>

	  <p newsteaser="yes">FSFE heeft de ervaren Vrije Software-activist Jonas Öberg 
aangenomen als Uitvoerend Directeur van de organisatie. Hij maakt vanaf 1 maart deel uit van de leiding van de 
organisatie.
	  </p>
	  
	  <p><a href="http://www.fsfe.org/about/oberg/">Jonas
	      Öberg</a> is een van de oprichtende leden van FSFE, en was de Vice-Voorzitter van de 
organisatie van 2001 tot 2008. Hij heeft aanzienlijke ervaring op het gebied van het managen van Vrije Software-gerelateerde projecten en organisaties. Voordat hij deelnam aan de organisatie als Uitvoerend Directeur is hij een Shuttleworth Foundation Fellow geweest die werkte aan het Elog.io-project, om een wereldwijde data-opslag te maken voor creatieve werken. Hij werkte als regionale coördinator voor Creative Commons in Europa, gaf les in software-engineering en bouwde de FSCONS-conferentie op in haar originele vorm.</p>

          <p>Jonas begon met vrijwilligerswerk voor Vrije Software in 1998, terwijl hij wiskunde studeerde op 
universiteitsniveau. Hij vond de lessen computerwetenschap veel interessanter dan wiskunde en ontdekte al snel Vrije Software. Hij begon met vrijwilligerswerk voor de Free Software Foundation als hoofdwebmaster voor het GNU-project. Door de jaren heen nam hij ook deel aan Debian, het GNOME-project, en schreef hij af en toe zelf software.
	  </p>


	  <blockquote><p>"We vinden het fantastisch om Jonas aan boord te hebben", zegt FSFE-Voorzitter Karsten Gerloff. "FSFE's vrijwilligers en staf zijn enorm toegewijd en gemotiveerd. Jonas zal deze energie kanaliseren naar een nog grotere actiecapaciteit. Dankzij hem zullen we meer kunnen bereiken voor Vrije Software."</p></blockquote>

	  <blockquote><p>"We hebben te maken met een noodzakelijke behoefte om de juridische, sociale en technologische funderingen van Vrije Software zeker te stellen, en om verder te gaan met het werk voor het vergroten van het bewustzijn over Vrije Software", zegt Jonas Öberg. "Ik kijk er erg naar uit om die uitdagingen samen met onze staf, Fellows en vrijwilligers in heel Europa en elders aan te gaan, en ook in samenwerking met andere organisaties".
          </p></blockquote>

	</body>

      <tags>
	<tag content="voorpagina">front-page</tag>
	<tag content="bekendmaking">announce</tag>
      </tags>
 <translator>André Ockers</translator>
</html>
