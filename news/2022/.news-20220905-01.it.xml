<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2022-09-05">
    <title>Ampia alleanza: la digitalizzazione serva al cambiamento sociale ed ecologico</title>
    <body>
      <p>Un'ampia alleanza di 13 organizzazioni nei settori della protezione ambientale, della politica digitale, della cooperazione allo sviluppo e dell'università, pubblica un catalogo di richieste per mostrare soluzioni politiche per una società digitale più sostenibile, come preludio della conferenza per digitalizzazione e sostenibilità "Bits &amp; Bäume".</p>
    </body>
    <body-complete>
 
	
<h1 id="broad-alliance-demands-digitization-must-serve-social-and-ecological-change">Ampia alleanza: la digitalizzazione serva al cambiamento sociale ed ecologico</h1>

<p>Un'ampia alleanza di 13 organizzazioni nei settori della protezione ambientale, della politica digitale, della cooperazione allo sviluppo e dell'università, pubblica un catalogo di richieste per mostrare soluzioni politiche per una società digitale più sostenibile, come preludio della conferenza per digitalizzazione e sostenibilità "Bits &amp; Bäume".</p>

<p>Un'ampia alleanza di 13 organizzazioni nei settori della protezione ambientale e della conservazione della natura, della politica digitale, della cooperazione allo sviluppo e dell'università, richiede che la digitalizzazione debba essere al servizio della società e del cambiamento sociale ed ecologico. Questo è ciò che le organizzazioni chiedono alla prossima conferenza sulla digitalizzazione e sulla sostenibilità <a href="https://bits-und-baeume.org/">"Bits &amp; Bäume"</a> (Bit e Alberi), che si svolgerà dal 30 settembre al 2 ottobre 2022 a Berlino. Oggi, le stesse organizzazioni pubblicano un catalogo di richieste che mostrano soluzioni politiche per una società digitale più sostenibile.
</p>

<figure>
    <img src="https://pics.fsfe.org/uploads/medium/63/59/32b8e82c6cb7a2d4707bdae2b0ab.jpg" alt="Pale eoliche in un campo"/>
    <figcaption>L'accesso globale alla tecnologia a servizio della società è un prerequisito per un futuro sostenibile. Il Software Libero è fondamentale per tutto ciò.</figcaption>
</figure> 

<p>Le tecnologie digitali sono a doppio taglio. Sta divenendo sempre più chiaro come le tecnologie digitali contribuiscano alla crescente domanda di risorse a livello mondiale e come facilitino le tendenze a formare monopoli in tutti i settori. Dall'altra parte, con l'uso del Software Libero, queste tecnologie possono anche aiutare a contribuire ad una partecipazione ed un accesso paritari alle stesse, e possono aiutare a migliorare le condizioni di vita e la protezione dell'ambiente in tutto il mondo.
</p>

<p>Le organizzazioni chiedono che la politica allinei il quadro strategico per la digitalizzazione con le esigenze di protezione della natura, del clima e delle risorse e della conservazione della biodiversità. Insieme a questo, la digitalizzazione deve sostenere un sistema economico globale equo e sostenibile che consenta a tutti di partecipare, coinvolgendo attivamente le comunità locali e i gruppi della società civile nella formazione dell'economia digitale e della politica a livello globale. 
</p>

<p>Vengono discusse le grandi questioni della digitalizzazione, tra cui la partecipazione sociale, la trasformazione socio-ecologica, l'autonomia alimentare, l'ordine economico, i beni comuni e una disposizione di pace globale. Il Software Libero è una tecnologia di base per le esigenze dell'alleanza perché è decisivo per la longevità e la riusabilità dell'hardware, perché dà agli utenti il controllo della propria tecnologia e perché garantisce la cooperazione internazionale e il riutilizzo legalmente garantiti, consentendo allo stesso tempo adattamenti locali.
</p>

<p>La richiesta forma il preludio per l'imminente conferenza per la digitalizzazione e per la sostenibilità <a href="https://bits-und-baeume.org/">“Bits &amp; Bäume”</a>, che si terrà dal 30 settembre al 2 ottobre 2022 a Berlino. La FSFE è parte del comitato organizzativo, e quindi co-organizzatrice. <a href="https://bits-und-baeume.org/en/conference-2022/program/">Il programma</a>, che è appena stato pubblicato, offre argomenti interessanti a riguardo del Software Libero e dei beni comuni, ed è già iniziata la <a href="https://bits-und-baeume.org/en/conference-2022/tickets/">vendita dei biglietti</a>.
</p>

<h2 id="more-on-the-subject-">Approfondimenti sulla tematica</h2>
<ul>
  <li>Come mostrato dal nostro recente <a href="/freesoftware/sustainability/sustainability.html">studio sulla sostenibilità del Software Libero</a>, l'accesso e l'utilizzo del Software Libero è cruciale per la longevità dell'hardware. Più a lungo usiamo questo hardware, meno risorse sono necessarie per produrre nuovo hardware.
  </li>
  <li>
    <p>La nostra <a href="/activities/upcyclingandroid/">iniziativa Upcycling Android</a> aiuta gli utenti a riprendersi il controllo dei propri telefoni e ad usarli più a lungo.
    </p>
  </li>
  <li>
    <p>Anche la cooperazione internazionale allo sviluppo beneficia della sostenibilità del Software Libero. Come mostrato nel nostro <a href="/freesoftware/developmentcooperation/developmentcooperation.html">articolo</a>, 
      il Software Libero è una tecnologia di base indispensabile che assicura la cooperazione internazionale e il riutilizzo legalmente garantiti e permette una scalabilità a livello globale, e allo stesso tempo permette varie opzioni di personalizzazione locale.
    </p>
  </li>
</ul>

</body-complete>
    <image url="https://pics.fsfe.org/uploads/medium/63/59/32b8e82c6cb7a2d4707bdae2b0ab.jpg" alt="Pale eoliche in un campo"/>
    <link>/news/2022/news-20220905-01.html</link>
    <tags>
  <tag key="front-page"/>
 <tag key="upcyclingandroid">Upcycling Android</tag>
 <tag key="sustainability">Sostenibilità</tag>
</tags>
    <discussion href="https://community.fsfe.org/t/899"/>
  </news>
</newsset>
