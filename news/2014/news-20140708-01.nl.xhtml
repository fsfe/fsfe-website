<?xml version="1.0" encoding="UTF-8"?>
<html newsdate="2014-07-08">
	<head>
		<title>Europese Commissie verstoort markt door te weigeren zich vrij te maken van lock-in</title>
	</head>
	<body class="press release">

    <h1>Europese Commissie verstoort markt door te weigeren zich vrij te maken van lock-in</h1>

    <p newsteaser="yes">
De Europese Commissie (EC) heeft onlangs haar toewijding aan een niet-vrije desktop en geheime 
bestandsformaten vernieuwd. De Commissie weigert zich serieus vrij te maken van lock-in door 
verkopers en negeert alle beschikbare alternatieven. Daarmee zet de ambtelijke dienst 
van de EU haar woorden niet om in daden.
</p>

<p>In april heeft de Commissie twee contracten getekend met Microsoft: een 
<a href="http://ted.europa.eu/udl?uri=TED:NOTICE:140675-2014:TEXT:EN:HTML">overeenkomst voor  "hoogwaardige diensten"</a> ter waarde van 44 miljoen euro,
en een <a href="http://ted.europa.eu/udl?uri=TED:NOTICE:140672-2014:TEXT:EN:HTML">raamwerk-overeenkomst over softwarelicentie-voorwaarden</a>. De
betreffende licenties zijn geleverd door Hewlett-Packard bij <a href="http://ted.europa.eu/udl?uri=TED:NOTICE:105131-2012:TEXT:EN:HTML">een afzonderlijk 
contract uit 2012</a> ter waarde van 50 miljoen euro. De contracten betreffen de Commissie zelf en 54 andere EU-organisaties.
</p>
<blockquote><p>
"We zijn extreem teleurgesteld over het gebrek aan vooruitgang", zegt
FSFE-president Karsten Gerloff. "De Commissie heeft nog niet eens gekeken naar uitvoerbare 
alternatieven. Haar luie aanpak van software-aankoop maakt de Commissie kwetsbaar voor 
beschuldigingen van inertia, en erger."
</p></blockquote>
<p>
De Commissie
heeft onlangs <a href="http://download.fsfe.org/policy/procurement/201401.EC_Future_Office_Automation.pdf">publiekelijk voor het eerst toegegeven
</a> dat zij "effectief gegijzeld" is door Microsoft. Maar uit <a href="http://download.fsfe.org/policy/procurement/">documenten die verkregen zijn door de FSFE</a> blijkt dat de Commissie geen 
serieuze inspanning heeft verricht om oplossingen te vinden die zijn gebaseerd op Open 
Standaarden. Als gevolg hiervan is een groot deel van de Europese IT-industrie er uiteindelijk 
van uitgesloten ("locked out") om zaken te kunnen doen met de Commissie.
</p>
<p>
In een <a href="http://download.fsfe.org/policy/procurement/201401.EC_Future_Office_Automation.pdf">strategiedocument die de Commissie heeft 
uitgegeven </a> als antwoord op officiële vragen van Europees Parlementslid Andersdotter, 
legt de EC een drie-sporenaanpak uit voor de komende jaren voor haar kantoorautomatiseringsplatform. Deze strategie zal slechts de afhankelijkheid van de Commissie 
van geheime, niet-vrije bestandsformaten en programma's versterken.
</p>
<blockquote><p>
"De Commissie zou een positief voorbeeld moeten stellen aan publieke overheden in 
heel Europa", commentarieert Gerloff. "In plaats daarvan ontwijkt zij haar verantwoordelijkheid 
als publieke overheid en zegt eenvoudigweg dat zulke alternatieven niet bestaan. Zelfs de meest 
basale marktanalyse zou de Commissie duidelijk kunnen maken dat er in Europa een levendige Vrije 
Software-industrie is waar zij van op aan kan."
</p></blockquote>
<p>
Veel publieke organisaties in Europa gebruiken met succes Vrije Software-oplossingen 
op basis van open standaarden. Voorbeelden zijn de Duitse stad München met haar internationaal 
bekende Limux-project, en de regering van het Verenigd Koninkrijk, die veel vooruitgang heeft 
geboekt bij het gebruiken van Vrije Software en open standaarden om waar voor haar geld te 
krijgen bij IT-inkoop. Veel van deze progressieve organisaties hebben gedurende de afgelopen 
jaren 
<a href="https://joinup.ec.europa.eu/news/mayor-munich-eu-laptops-should-have-libreoffice-or-openoffice">
  de Commissie gevraagd om praktische en morele steun</a> voor hun koers. Deze laatste beslissing van de Commissie zal op hen overkomen als een wrede grap.
</p>
<p>
Ondanks deze tegenslag zal de FSFE doorgaan met het werken met de Commissie 
en haar helpen bij het verbeteren van de manier waarop zij software inkoopt. 
Zij zou dit kunnen doen door vertrouwen te hebben in specificaties en standaarden 
in plaats van in bedrijfsnamen; door een openbare aanbesteding in plaats van te praten 
met een enkele verkoper; en door het optellen van toekomstige exitkosten bij de prijs van 
iedere nieuwe oplossing. Deze praktijken worden snel de norm in Europa's publieke sector. 
De EC zou haar woorden waar moeten maken en deze praktijken moeten overnemen bij haar eigen inkoop.</p>


   </body>
    <sidebar news="free software, procurement, EC, Open Standards">
    </sidebar>
    <tags>
        <tag>voorpagina</tag>
        <tag>eu</tag>
        <tag>inkoop</tag>
    </tags>
</html>
