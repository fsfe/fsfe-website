<?xml version="1.0" encoding="UTF-8"?>
    <html newsdate="2018-10-23">
  <version>1</version>

    <head>
    <title>
    Vrije Software verandert de octrooistrategie van Microsoft
    </title>
    </head>
    <body>
    <h1>Vrije Software verandert de octrooistrategie van Microsoft</h1>

    <p newsteaser ="yes">
In oktober heeft Microsoft een grote stap gezet met betrekking tot zijn
    software-octrooien door zich aan te sluiten bij het <a href="https://lotnet.com">LOT
    Netwerk</a> (LOT staat voor "License on Transfer"; "licentie op overdracht", vert.) en het <a
    href="https://www.openinventionnetwork.com/">Open Invention Network
    (OIN)</a>; "Open Uitvinding Netwerk", vert. Dit is een duidelijk teken van vooruitgang op de lange weg naar de overhandiging van de controle van de technologie aan de mensen. De FSFE moedigt Microsoft aan
    om extra stappen in deze richting te zetten.</p>

    <p>De Free Software Foundation Europe (FSFE) werkt aan een wereld
    waar software doet wat gebruikers willen dat de software doet en is van mening dat
    iedere geïnteresseerde in staat moet zijn om deel te nemen aan de ontwikkeling en
    distributie van software. Sinds de
    oprichting heeft de FSFE <a href="/campaigns/swpat/swpat/swpat.html">de 
    bewustwording van de gevaren van software-octrooien vergroot</a>. Zij voegen onder andere
    juridische en financiële risico's toe aan commerciële Vrije Software-ontwikkeling. Kortom, software-octrooien zijn schadelijk voor gebruikers, voor ontwikkelaars en de maatschappij in het algemeen.</p>

    <p>Sinds de jaren 2000 heeft Microsoft software-octrooien gebruikt om de adoptie van 
    Vrije software in bedrijven en het openbaar bestuur te vertragen door
    octrooi-inbreuk te eisen op belangrijke Vrije Softwarecomponenten en
    miljarden dollars van herdistributeurs van Vrije Software, waaronder
    bedrijven die telefoons met Android-systemen verkopen.</p>

    <p>In de afgelopen jaren heeft Microsoft echter niet-kernsoftware gepubliceerd
    onder Vrije Softwarelicenties, kocht het Github (een platform dat veel gebruikt wordt
    voor Vrije Softwareontwikkeling) en communiceerde het positiever over
    Vrije Software. Nu sluit Microsoft zich aan bij LOT en de OIN, twee organisaties
    die werken aan het oplossen van de problemen die ontstaan zijn door software-octrooien.</p>

    <p><a href="https://lotnet.com/how-lot-works/">LOT streeft ernaar</a> om
    leden te beschermen tegen zogenaamde "niet-praktizerende entiteiten": 
    bedrijven die werkzaam zijn door geld te onttrekken aan anderen door middel van octrooien
    die zij in hun bezit hebben, ondanks het feit dat zij zelf geen producten of diensten ontwikkelen
    die gebaseerd zijn op deze octrooien. Niet-praktizerende entiteiten zijn niet geïnteresseerd in
    welke kruislicenties voor octrooien dan ook.</p>

    <p>Het OIN werkt aan de bescherming van een gedefinieerde set van Vrije Software-technologieën
    van octrooigeschillen. Meer dan 2.600 leden van het OIN hebben een
    non-agressieovereenkomst getekend die een gedefinieerde lijst van Vrije Software-pakketten omvat
    die <a
    href="https://www.openinventionnetwork.com/joining-oin/linux-system/">"Linux
    systeemdefinitie"</a> wordt genoemd. In een notendop betekent dit dat onder de "Linux
    systeemdefinitie" alle leden van het OIN een licentie hebben voor de octrooien
    van alle andere leden. Elk lid, inclusief Microsoft, kan
    zich echter binnen 30 dagen terugtrekken uit de OIN-overeenkomst.</p>

    <p>Benadrukt moet worden dat het samenvoegen van LOT en OIN niet
    automatisch het algemene probleem van software-octrooien oplost, noch sommige
    specifieke octrooibedreigingen. Microsoft heeft namelijk 
    haar volledige octrooiportefeuille noch ontmanteld, noch vrij in licentie gegeven en zou daarom nog steeds
    bedrijven en projecten die niet onder de overeenkomsten van LOT'- en OINs vallen voor de rechter te kunnen brengen.</p>

    <p>De FSFE verwelkomt niettemin de stappen van Microsoft en moedigt hen aan
    om in deze richting verder te gaan. We sluiten ons aan bij onze zusterorganisatie, de Free
    Software Foundation (FSF), in <a
    href="https://www.fsf.org/news/fsf-statement-on-microsoft-joining-the-open-invention-network">hun
    verklaring</a> dat Microsoft het volgende zou moeten doen:</p>

<ul>
    <li>"duidelijk en ondubbelzinnig verklaren dat het alle 
    octrooi-inbreukvorderingen op het gebruik van Linux in Android heeft stopgezet";</li>
    <li>"binnen het OIN werken aan het uitbreiden van de definitie van wat het het
    "Linux Systeem" zou moeten zijn zodat de lijst van pakketten die beschermd zijn tegen octrooien
    eigenlijk alles bevat wat in een GNU/Linux systeem zit"; en</li>
    <li>"de royalty's op octrooien die uit Vrije Software zijn afgedwongen gebruiken om de daadwerkelijke afschaffing van alle octrooien die betrekking hebben op ideeën in software te financieren".</li>
    </ul>

    <p>De FSFE zal bedrijven blijven ondersteunen in hun inspanningen om Vrije Software meer te gebruiken, meer te ontwikkelen en een einde te maken aan het probleem van de software-octrooien.</p>

    <p><blockquote>"De verandering van Microsoft's aanpak laat zien hoe cruciaal
    doorzettingsvermogen en geduld zijn op de lange weg naar softwarevrijheid. Decennialang hebben duizenden Vrije Softwarebijdragers de voordelen van softwarevrijheid voor individuele gebruikers en ontwikkelaars,
    bedrijven en de publieke sector uitgelegd. In de loop der tijd heeft dit geleid tot een steeds grotere 
    vraag naar Vrije Software, een vraag die bedrijven die in de toekomst relevant willen blijven
    niet kan negeren. Om de volgende stappen te bereiken zouden gebruikers
    Vrije Software moeten blijven eisen en zouden ontwikkelaars gebruik moeten maken van 
    hun vermogen om van potentiële werkgevers te eisen dat zij een sterke interesse tonen om met Vrije Software te werken", zegt Matthias Kirschner, voorzitter van de FSFE."</blockquote></p>

    </body>
    <tags>
    <tag key="front-page"/>
    <tag key="patents">octrooien</tag>
    </tags>
<translator>André Ockers</translator>
    </html>
