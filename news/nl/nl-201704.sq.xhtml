<?xml version="1.0" encoding="utf-8"?>

<html newsdate="2017-04-05" type="newsletter">
  <version>1</version>

  <head>
    <title>Buletini i FSFE-së - prill 2017</title>
  </head>
  <body microformats="h-entry">

    <h1 class="p-name">Buletini i FSFE-së - prill 2017</h1>

    <h2 id="Free-Software-in-the-German-OGP-action-plan">Software i Lirë në planin gjerman OGP të veprimeve</h2>

    <p>Dhjetorin e kaluar, Gjermania iu bashkua nismës
    <a href="https://www.opengovpartnership.org/">Open Government
    Partnership</a> dhe tashmë i duhet që deri në qershor të 2017-s
    të hartojë dhe vendosë për një plan veprimesh. Shtim i transparencës dhe raportim i vazhdueshëm, efektshmëri në qeverisje dhe administrata dashamirëse ndaj qytetarit, të tëra këto janë pjesë e synimeve të nismës Open Government.</p>

    <p>FSFE-ja ka punuar tok me organizma të tjerë dhe "grupin e punës OGP" Gjermani që të përmbledhë temat e Software-it të Lirë në kontekstin e Qeverisë së Hapur dhe të japë plane konkrete veprimi, tok me një hyrje të shkurtër, por sqaruese, të temës dhe një përfytyrim për 2030-n. Rekomandimet iu parashtruan qeverisë gjermane në mars.</p>

    <p>Propozimi qe përfundimi i një workshop-i, të mbajtur nga qeveria gjermane në shkurt, me kontribut nga përfaqësues të shumtë të shoqërisë civile, përfshi FSFE-në. Duke
     <a href="/news/2017/news-20170328-01.html">
	 publikuar sugjerimet tona</a>, shpresojmë t’u krijojmë mundësinë aktorëve të shoqërisë civile anembanë rruzullit të njihen me diskutimin mbi OGP-në në Gjermani dhe t’i përdorin këto sugjerime në vende të tjera.</p>

    <hr />
    <p>Ndihmonani të fuqizohemi dhe të sjellim një ndryshim gjatë 2017-s
    <a href="https://my.fsfe.org/donate?referrer=nl2017-04">
    https://fsfe.org/join</a></p>
    <hr />

    <h2 id="what-else-have-we-done?-inside-and-Outside-the-fsfe">
    Ç’kemi bërë tjetër? Brenda dhe Jashtë FSFE-së</h2>

    <ul>

      <li> Në zgjedhjet në Holandë, <a href="/news/2017/news-20170302-01.html">
	  Freedomvote.nl</a>, nismë e grupit holandez të FSFE-së, krahasoi pozicionet e partive rreth lirisë dixhitale dhe jo vetëm që i ndihmoi votuesit të ndajnë mendjen, por ofroi edhe një ide se ç’duhet pritur nga politikat dixhitale të partive të sapozgjedhura.</li>

      <li> Muajin e kaluar, <a href="/associates/associates.html">
	  mirëpritëm si organizëm shok, Dyne.org - jofitimprurës, që ofron ide dhe veprim</a>, me më tepër se 10 vjet ekspertizë në zhvillim mjetesh Software-i të Lirë dhe narrativash për fuqizimin e bashkësisë.</li>

      <li>Më 7 mars, <a href="https://www.youtube.com/watch?v=lPd5N2Y5nuM">
	  Matthias Kirschner pati në qendër të vëmendjes LiMux-in</a>, në fjalën që mbajti në <a href="https://digitalegesellschaft.de/2017/03/58-npa/">58. Netzpolitischer Abend</a> në Berlin, dhe më 28 mars,
	  <a href="https://ansol.org/FSFE-palestra">shkëmbeu pikëpamje me publikun në institutin ISCTE–University e Lisbonës në Portugali</a> lidhur me rrugë për fuqizimin e njerëzve në përdorimin e teknologjisë. Matthias mori pjesë edhe në një <a href="http://www.pietcast.com/folge-0026-limux/">podcast më të gjatë mbi LiMux-in, në gjermanisht</a>.</li>

      <li>Më 11-12 mars,<a href="https://chemnitzer.linux-tage.de/2017/en">
      FSFE-ja u rikthye te Chemnitzer Linux-Tage</a>, konferenca më e madhe në Gjermani mbi Software-in e Lirë, zhvilluar në Universitetin e Kemnicit. Sistemuam një stendë informacionesh dhe Max Mehl-i foli mbi zhvillimet lidhur me <a href="/activities/radiodirective/index.html">
      Direktivën e Bllokimit të Radiofrekuencave Në BE</a>.</li>

      <li>Më 20 mars, Olga Gkotsopoulou, Polina Malaja dhe Lusy Vaseva
      <a href="https://etherpad.wikimedia.org/p/oscibar2017_session17">
	  paraqitën pozicionin e FSFE-së rreth përfshirjes së Software-it të Lirë dhe Standardeve të Hapura në Horizon 2020, dhe në krejt kërkimet e financuara me para publike</a> dhe organizuan një diskutim mbi rolin e Software-it të Lirë në Shkencën e Hapur gjatë veprimtarisë <a href="https://www.open-science-conference.eu/barcamp/">
      Open Science Barcamp</a>, në Berlin.</li>

      <li>Gjatë konferencës LibrePlanet 2017 <a href="http://www.fsf.org/news/securedrop-and-alexandre-oliva-are-2016-free-software-awards-winners">Free Software Foundation shpalli fituesit e çmimit Free Software Awards</a> për 2016. Çmimi i Projekteve Në Përfitim të Shoqërisë iu dha SecureDrop-it, një platformë anonime për nxjerrësit e sekreteve, i zhvilluar nga Freedom of the Press Foundation, ndërsa çmimi për Shpënien Përpara të Software-it të Lirë iu dha Alexandre Oliva-s, një mbrojtës i Software-it të Lirë dhe Projektit GNU.</li>

      <li><a href="https://blogs.fsfe.org/franz.gratzer/2017/03/10/booth-veganmania-indoor-2017/">
	  Grupi i FSFE-së për Vjenën organizoi një stendë informative gjatë festivalit Veganmania 2017.</a></li>

      <li>Jonas Öberg shkroi rreth <a href="http://blog.jonasoberg.net/policy-whys-that">
	  nevojës për të punuar më tepër me qeveri dhe bashki vendore</a>
	  me qëllim që të nxitet përqafimi i politikave dashamirëse kundrejt Software-it të Lirë në prokurimin dhe zhvillimin e sistemeve IT. Ekipi i politikave në FSFE-së ka intensifikuar përpjekjet drejt këtij kahu dhe
	  <a href="https://my.fsfe.org/donate">kërkon përkrahjen e gjithkujt.</a></li>

	  <li>Nëse ju interesojnë diskutimet rreth Software-it të Lirë në Android, mund të pajtoheni te <a href="https://lists.fsfe.org/mailman/listinfo/android">
	  lista e postimeve e FSFE-së mbi androidin</a>, të cilën e mori në shqyrtim Matthias Kirschner gjatë paraqitjes së tij mbi <a href="https://k7r.eu/testing-signal-without-google-account/">
	  instalimin e Signal-it pa llogari Google apo nga Google Play</a>.</li>

	  <li> <a href="/news/2017/news-20170315-01.html">
	  Në shkurt, për të tetin vit me radhë, kremtuam ditën "E dua Software-in e Lirë"</a>. Njerëz nga anembanë bota shfrytëzuan rastin për të shpallur dashurinë e tyre jo vetëm për zemrën binjake, por për krejt bashkësinë e Software-it të Lirë. Në kremtimet e këtij viti kishte gjithçka:
	  <a href="/activities/ilovefs/whylovefs/gallery.html">
	  një fotostendë gjatë FOSDEM-it, në Bruksel</a>, <a href="/news/2017/graphics/ilovefs-roses.jpg">
	  letra dhe lule për parlamentin gjerman</a>, filma të shkurtër
	  <a href="http://bit.ly/2ltZM4H"> në rrugët e Berlinit</a>
	  dhe <a href="https://www.flickr.com/photos/blixxter/32872437596/">
	  Frankfurtit</a>, <a href="http://www.elektrollart.de/?p=4503">punime grafike</a>, një program të ndritur veprimtarish IloveFS, <a href="https://blog.3rik.cc/2017/02/free-software-ergo-sum/">meme zbavitëse</a>, këngë, mikroblogime dhe postime blogu nga individë, politikanë dhe organizma që na përkrahin.</li>

      <li>Jeni student? A keni të detyrueshëm një periudhë stazhi, si
      pjesë të planit tuaj mësimor? Flisni rrjedhshëm gjermanisht dhe anglisht dhe ju interesojnë politikat rreth Software-it të Lirë? Po qe kështu,
      <a href="/news/2017/news-20170321-01.html">shihni lajmërimin për një vend të ri</a>, për zyrën tonë në Berlin, nga qershori deri në tetor të 2017-s. Dhe mos harroni,
      ende jemi në gjendje të pranojmë studentë stazhierë të tjerë për 2017-n. <a href="/news/2017/news-20170116-01.html">
	  Aplikoni tani</a> dhe mos humbni rastin që të bëheni pjesë e një ekipi të fuqishëm ndërkombëtar dhe të larmishëm, me bazë Berlinin!</li>
    </ul>

    <h2 id="get-active">Hidhuni në veprim</h2>

    <p>Zgjedhjet e Anëtarësisë Shok për 2017-n: Sipas
    <a href="/about/legal/constitution.html#id-fellowship-seats">
	statutin tonë</a>, dy vende në <a href="/about/team#general-assembly">
	Asamblenë e Përgjithshme</a> janë të rezervuara për përfaqësues të zgjedhur nga anëtarët tanë shok. Janë të tillë për dy vjet dhe një vend është për t’u rizgjedhur. Procesi elektoral i 2017-s shtrihet gjatë periudhës nga 10 prilli deri më 24 prill. Në garë për vendin në Asamblenë e Përgjithshme të FSFE-së janë tetë kandidatë. Listën e kandidatëve, tok me manifestet përkatëse dhe jetëshkrimin e secilit, si dhe planin dhe procedurën e votimeve, mund t’i gjeni te <a href="https://wiki.fsfe.org/Activities/Election/FellowshipElection_2017">
	faqja jonë e posaçme për Zgjedhjet e Anëtarësisë Shok për 2017-n</a>. Të tërë anëtarët shok që mund të zgjedhin, do të marrin një email me krejt informacionet e nevojshme.</p>


    <h2 id="help-us-improve-our-newsletter">Na ndihmoni të përmirësojmë buletinin tonë</h2>

    <p>Nëse ju kap syri diku lajme që mendoni se do të duhej t’i përfshinim, na i dërgoni. Nëse do të donit të na jepnit mendime, na i dërgoni.
    Adresa është gjithmonë newsletter@fsfe.org. Presim lajme nga ju!</p>

    <p>Falënderime për krejt
    <a href="/contribute/contribute.html">
    vullnetarët</a>,
    <a href="https://my.fsfe.org/donate?referrer=nltr17">
    përkrahësit</a> dhe
    <a href="/donate/thankgnus.html">
    dhuruesit</a> që bëjnë të mundur punën tonë.</p>
    <p>Redaktorët tuaj,
       Jonas Öberg, Olga Gkotsopoulou, Lusy Vaseva

    <a href="/">FSFE</a></p>
    <hr />
    <p>Na ndihmoni të fuqizohemi dhe të sjellim një ndryshim gjatë 2017-s
    <a href="https://my.fsfe.org/donate?referrer=nl2017-04">
    https://fsfe.org/join</a></p>
    <hr />
  </body>
  <sidebar promo="about-fsfe" />
  <date>
    <original content="2017-04" />
  </date>
  <followup>donate</followup>
  <tags>
    <tag key="newsletter"/>
  </tags>
</html>
