<?xml version="1.0" encoding="UTF-8"?>
    <html newsdate="2020-02-12">
  <version>1</version>


    <head>
        <title>I Love Free Software - en u?</title>
      </head>

      <body>

    <h1>I Love Free Software - en u?</h1>

    <p newsteaser="yes">Terwijl u dit leest is er ergens iemand bezig met 
    het verbeteren van de code van Vrije Software die u voor uzelf gebruikt. Vrije
    Software maakt al lange tijd deel uit van het dagelijks leven van miljarden gebruikers maar 
    de mensen achter de respectievelijke projecten blijven nog vaak onzichtbaar.
    Samen willen we daar verandering in brengen. Op 14 februari is de "I love Free".
    Software Day": een dag om uw liefde te tonen en uw favoriete Vrije Software en haar medewerkers te vieren. Doe met ons mee!</p>

    <p>Achter elk Vrije Softwareproject zit een team van ontwikkelaars,
    vertalers, ontwerpers en andere medewerkers. Dit zijn de mensen die
    bugs repareren, het uiterlijk en het gevoel verbeteren en beveiligingsupdates leveren. Zij
    bewijzen een grote dienst aan onze samenleving door de bronnen van hun
    werk voor iedereen beschikbaar te maken en ons de vier vrijheden te geven. Dag na dag
    leveren heel veel mensen onbetaalbare bijdragen, waarvan vele
    het vrijwillig doen in hun vrije tijd. Maar hoe vaak bedanken we ze eigenlijk
    hiervoor?</p>

    <p>Dit is waar de jaarlijkse <a href="https://ilovefs.org">"I love Free Software"</a>-dag voor is bedoeld. Op 14 februari tonen Vrije Softwaregebruikers over de hele wereld hun waardering voor een project van hun keuze. Het is gemakkelijk om mee te doen: schrijf gewoon een kort bedankje met de hashtag <strong>#ilovefs</strong> op het sociale netwerk van uw keuze of schrijf een korte bedankmail naar een ontwikkelingsteam. Het bericht doet hoeft niet lang te duren - zelfs een simpel bedankje wordt zeer gewaardeerd.</p>

    <figure>
      <img
        src="/picturebase/campaigns/ilovefs/2019-ilovefs-event-collage.jpg"
        alt="Mensen vieren IloveFS" />
      <figcaption>Vrije Softwaregebruikers over de hele wereld vieren #ilovefs day</figcaption>
    </figure>

    <p>Gebruikt u één van de populaire Vrije Softwareprogramma's om te bladeren door
    het web, uw e-mails en documenten te schrijven of een Vrije Software besturingssysteem? Of is er een kleiner en minder bekend project waar u persoonlijk om geeft? U alleen beslist wie u op deze dag wilt waarderen. Ter inspiratie vindt u verschillende ideeën en suggesties op de
    <a href="/campaigns/ilovefs/">"I love Free Software"-dag actiepagina</a>.</p>

    <p>De "I love Free Software"-dag is een belangrijke traditie voor de Vrije Softwaregemeenschap. Hoe meer mensen deelnemen, des te meer we kunnen laten zien hoe enorm belangrijk Vrije Software voor onze samenleving is. Neem een paar momenten op vrijdag 14 februari en toon uw liefde voor Vrije Software!</p>

    </body>

    <tags>
      <tag>front-page</tag>
      <tag content="I Love Free Software">ilovefs</tag>
    </tags>
<translator>André Ockers</translator>
    </html>
