<?xml version="1.0" encoding="UTF-8" ?>
<html newsdate="2015-11-09" type="newsletter">
<head>
	<title>Buletini i FSFE-së - Nëntor 2015</title>
</head>
<body class="newsletter article" microformats="h-entry" id="nl-201811">
	<h1 class="p-name">Buletini i FSFE-së - Nëntor 2015</h1>
	<div class="e-content">

<h2 id="fsfe-to-eu-think-global-go-free-software">FSFE-ja BE-së: Mendoni globalisht, zgjidhni Software-in e Lirë!</h2>
<p>Në fund të Tetorit, FSFE-ja
<a href="http://fsfe.org/activities/policy/eu/digital-single-market-comments.en.html">paraqiti rekomandimet e veta</a>
për Strategjinë e Komisionit Europian Për Një Treg të Përbashkët Dixhital,
rruga për një politikë europiane në epokën dixhitale, që synon heqjen
e pengesave rregullatore mes 28 tregjeve të ndryshme kombëtare. 
Në veçanti, Komisioni ka caktuar objektiva për dixhitalizimin e industrive
europiane, për zhvillim standardesh për “renë”, “Internetin e Gjërave”, 
dhe <em>big data</em>-n, dhe për zgjerimin dhe thellimin e mëtejshëm të arsimit
dixhital.</p>
<p>FSFE-ja beson se Software-i i Lirë do ta ndihmojë BE-në të arrijë
synimet e caktuara nga Komisioni. Megjithatë, ekzistojnë ende disa pengesa
për të çliruar potencialin e plotë të Software-it të Lirë: në veçanti,
përjashtime nga mbrojtja e të drejtave të kopjimit të paharmonizuara,
patenta software-i, të drejta të papranuara të përdoruesit për të modifikuar
pronën e tyre, dhe rreziku, gjatë procesit të standardizimeve, për patenta
mbi bazat e një standardi. Ne u kërkojmë ligjvënësve të BE-së të ndjekin
rekomandimet tona dhe të shfuqizojnë pengesat në rrugën e Software-it të Lirë.</p>

<h2 id="What-the-cloud-is-going-on">What the cloud is going on?</h2>

<p>Si pjesë e Tregut të Përbashkët Dixhital të Komisionit, Institutit Europian
i Standardeve të Telekomunikacionit (ETSI) i është kërkuar të përpilojë
një hartë të hollësishme të standardeve të domosdoshme për përkrahjen
e politikave të BE-së mbi “renë”. Bashkëredaktorja juaj
<a href="http://blogs.fsfe.org/polina/2015/10/15/what-the-cloud-is-going-on-in-etsi/">shkroi në blog</a>
rreth pozicionit të paqartë lidhur me Software-in e Lirë në nismën
e ETSI-t Bashkërendim Standardesh Për Re.</p>

<h2 id="fsfes-legislative-push-against-compulsory-routers-inches-forward-in-bundestag">Përpjekjet
legjislative të FSFE-së kundër rrugëzuesve të detyruar bëjnë përpara në Bundestag</h2>
<p>FSFE-ja e ngarkoi bashkërenduesin tonë gjerman, Max Mehl, të merret me
çështjen e rrugëzuesve të detyruar. FSFE-ja, tok me 9 organizma të tjerë
civilë dhe ekonomikë, <a href="http://fsfe.org/news/2015/news-20151028-01.html">dërguan një letër të përbashkët</a>
për anëtarë të Bundestagut që të përkrahet ligji kundër rrugëzuesve
të detyruar. Detyrimi i përdoruesve të përdorin një rrugëzues të caktuar,
të dhënë nga një ISP, minon konkurrencën e lirë dhe të ndershme mes
prodhuesve. Veç kësaj ai është i dëmshëm për sigurinë, privatësinë dhe
pavarësinë e përdoruesve për të përdorur pajisjen e tyre të sigurt
të parapëlqyer.</p>

<p>Bundestag-u do të zhvillojë konsultat rreth projektligjit në Nëntor, dhe
pavarësisht opinionit të njëzëshëm të ekspertëve, organizmave
të mbrojtjes së përdoruesit, dhe politikanësh që e përkrahin projektligjin,
disa anëtarë të Këshillit Federal u rreshtuan kundër tij, duke bërë të tyret
argumentet teknikisht të hapërdarë të mundësuesve të shërbimeve internet dhe
operatorëve telefonikë.</p>

<h2 id="remember-sony-rootkit-fsfe-does">A ju kujtohet rootkit-i i Sony-t? FSFE-së po</h2>
<p>FSFE-ja e përkujtoi 10-vjetorin e fiaskos së rootkit-it Sony më
31 Tetor duke <a href="http://fsfe.org/activities/drm/sony-rootkit-fiasco.en.html">postuar një shënim përkujtues</a>
se sa të rrezikshme janë kufizimet dixhitale për sigurinë e përdoruesit,
lirinë për t’u marrë me gjërat, dhe për kompjuterin si mjet i zakonshëm
pune. Përpara se zemërimi publik dhe paditë ligjore të kërkonin dëmshpërblim
nga Sony, rootkit-i kish depërtuar tashmë në kompjuterat e përdoruesve,
kish spiunuar rreth zakoneve të tyre në dëgjim, kish bllokuar software
palësh të treta, kish ulur cilësinë e punimit të kompjuterave, kish krijuar
të çara në sigurinë e kompjuterave, dhe i kish dërguar të dhëna Sony-t. Këtë
muaj, FSFE-ja
<a href="http://blogs.fsfe.org/asawritz/2015/11/04/sony-rootkit-still-making-headlines-10-years-later-2/">u kërkoi</a> dhjetëra gazetarëve
të fushave teknike dhe të sigurisë të bëhen tok dhe t’i kujtojnë
publikut të mbrojë lirinë e tij dixhitale dhe të jetë i vëmendshëm përballë
kufizimeve dixhitale, të të njëjtit lloj me kufizimet që i lejuan Sony-t 
të hynte në miliona kompjutera dhe qindra mijëra rrjete.</p>

<h2 id="get-active">Aktivizohuni</h2>
<p>Meqë javën e fundit qe dhjetëvjetori i zbulimi të rootkit-it të Sony-t,
harxhoni pak minuta këtë muaj t’u tregoni shokëve, familjes apo kolegëve,
që s’kanë dëgjuar ndonjëherë për rootkit-in Sony, se ç’ndodhi atëherë më
2005-n. Ky është një shembull i goditur se si kompanitë krijojnë brenda
një produkti pengesa në software për të kufizuar ato që përdoruesit mund
të bëjnë me pronën e tyre.</p>

<h2 id="fsfs-30th-birthday-finds-cake-birthday-wishes-and-swiss-press-coverage">Tridhjetëvjetori
i FSF-së sjell torta, urime ditëlindjeje dhe mbulim nga shtypi zviceran</h2>
<p>Ndryshe nga përvjetori i rootkit-it të Sony-t, pati edhe përvjetor tjetër,
të hareshëm, këtë muaj. Më 3 Tetor 2015, Free Software Foundation of
Europe <a href="https://wiki.fsfe.org/FSF30Birthday">kremtoi tridhjetëvjetorin
ditëlindjes së Free Software Foundation-it</a>, me një tortë të shijshme dhe
urime të mrekullueshme. Pas kësaj, presidenti i FSFE-së, Matthias Kirschner
<a href="http://www.tagesanzeiger.ch/digital/computer/Politisch-denkende-Menschen-verstehen-das-Anliegen-der-freien-Software/story/18389205">foli gjerësisht</a> në gazetën më të madhe zvicerane,
mbi FSFE-në dhe rolin e Software-it të lirë në politikë dhe ekonomi. Intervista
e tij plotëson një
<a href="http://www.tagesanzeiger.ch/digital/computer/Politisch-denkende-Menschen-verstehen-das-Anliegen-der-freien-Software/story/18389205">artikull shtesë</a> mbi Richard Stallman-in dhe aktivizmin
për Software-in e Lirë.</p>

<h2 id="zurich-fellows-offer-free-software-computer">Anëtarë shok në Zyrih
ofrojnë kompjuter me Software të Lirë</h2>
<p>Anëtarë shok në Zyrih kanë filluar
<a href="https://blogs.fsfe.org/mmoeller/2015/10/07/libre-laptops/">“Kompjuter i Lirë për Njerëz të Lirë”</a>,
një nismë për të ofruar laptopë që xhirojnë krejtësisht me Software
të Lirë. Kjo përfshin <em>firmware</em> alternativ dhe BIOS të lirë, çka janë, në
shumicën e rasteve, pronësorë për pjesën dërrmuese të laptopëve, dhe i pengojnë përdoruesit
të instalojnë Software të Lirë të paautorizuar nga prodhuesi. Duke ripërdorur
hardware të përdorur, anëtarët shok të Zyrihut duan edhe të mbrujnë një përdorim
më ekologjik të hardware-it.</p>

<h2 id="freertc-mission-statement-for-skype-replacement">Shpallje misioni për
FreeRTC-në, si zëvendësim i Skype-it</h2>
<p>Projekti i FSFE-së për zhvillimin e FreeRTC-së, pra
të Komunikimeve të Atëçastshme (Real Time Communications), po mbledh
sugjerime se si të përmirësohet Shpallja e Misionit. Synimi është të bëhet
sa më e lehtë të jetë e mundur thirrja e të tjerëve dhe marrja e thirrjeve
nga të tjerët duke përdorur vetëm Software të Lirë, standarde të hapura, zgjedhje
të lirë mundësuesish shërbimi dhe një standard privatësie të besueshme. <a href="https://lists.fsfe.org/mailman/listinfo/free-rtc">Regjistrohuni te lista e postimeve</a> që të ndiqni
diskutimet dhe të postoni mendimin tuaj.</p>

<h2 id="fsfe-executive-director-jonas-öberg-reflects-on-his-1999-meeting-with-richard-stallman">Drejtori ekzekutiv i FSFE-së, Jonas Öberg përsiat rreth takimit të tij me Richard Stallman-in më 1999</h2>
<p>Bashkëthemeluesi dhe drejtori ekzekutiv i FSFE-së, Jonas Öberg
<a href="https://opensource.com/life/15/10/my-open-source-story-jonas-oberg">rikujton</a>
se si u përfshi në Software-in e Lirë, përfshi hollësi të udhëtimit të tij në Boston
si një i ri njëzetedyvjeçar më 1999, udhëtim që ndikoi shumë mbi të. Rrëfimi i tij
përmban vizita në Technology Square në Boston, marrja pjesë në Çmimet për
Software-in e Lirë, dhe një betim para Richard Stallman-it për “të qenë përherë
i vërtetë kundrejt bashkësisë.”</p>
<h2 id="interview-with-apache-software-foundation-member-developer-and-mother-isabel-drost-fromm">Intervistë me
anëtaren e Apache Software Foundation-it, programuese dhe nënë, Isabel Drost-Fromm</h2>
<p>Më 13 Tetor, Paul Boddie kremtoi Ditën e Ada Lovelace-it
(dita ndërkombëtare e grave në shkencë dhe teknologji) duke <a href="http://blogs.fsfe.org/fellowship-interviews/?p=715">intervistuar</a>
banoren e Berlinit dhe kontribuesen në Software-in e Lirë, Isabel Drost-Fromm.
Bashkëbisedimi i tyre preku tema teknike (e kuptueshme), këshilla se si
të trajtohen gjërat që priten nga tranzicioni drejt brezit tjetër të hacker-ave,
krijuesve dhe të ngjashmëve, dhe se si të krijohet besim në këtë proces.</p>

<p>Falënderime për krejt <a href="http://fsfe.org/contribute/contribute.en.html">vullnetarët</a>,
<a href="https://fsfe.org/fellowship/ams/join.php?ams=join">anëtarët shok</a>,
dhe <a href="https://fsfe.org/donate/thankgnus.en.html">korporatat dhuruese</a>
që bëjnë të mundur punën tonë.</p>
<p>Polina Malaja dhe Asa Ritz - <a href="/index.html">FSFE</a></p>
</div>
</body>

<sidebar promo="about-fsfe" />
<date>
	<original content="2018-11-06" />
</date>
<followup>donate</followup>
<tags>
	<tag>newsletter</tag>
</tags>

</html>
