<?xml version="1.0" encoding="UTF-8"?>

<html>
  <head>
    <title>FSFE - Cartellina</title>
  </head>

  <body>
    <a id="moreinfo" href="http://www.fsfe.org/">Free Software Foundation Europe</a>

    <div id="fsfe">
      <h1>La Free Software Foundation Europe</h1>

      <p class="background">
        L'accesso al software determina la possibilità di partecipare a una
        società digitale.  Per assicurare eguale accesso, partecipazione e
        concorrenza nell'era dell'informazione, la Free Software Foundation
        Europe (FSFE) si dedica alla libertà digitale nella forma del Software
        Libero.  Nessuno dovrebbe essere mai essere costretto a usare del
        software senza avere la libertà di poterlo usare per qualsiasi scopo,
        studiarlo, modificarlo e distribuirlo.
      </p>

      <p>
        La FSFE è stata fondata nel 2001 come organizzazione non profit e non
        governativa per rafforzare le fondamenta sociali, politiche, legali e
        tecniche del Software Libero in Europa. Fa parte di una solida rete
        globale di organizzazioni impegnate sugli stessi obiettivi ed ha gruppi
        attivi in molti paesi europei.
      </p>

      <a href="http://www.fsfe.org/">http://www.fsfe.org/</a>
    </div>

    <div id="free_software">
      <h1>Cos'è il Software Libero?</h1>

      <p>
        Il termine "Libero" nel "Software Libero" si riferisce alla libertà,
        non al prezzo.  Il Software Libero fornisce quattro libertà
        essenziali:
      </p>

      <ul>
        <li>
          <b>La libertà di eseguire il programma, per qualsiasi scopo.</b>
    	  Imporre restrizioni sull'uso del Software Libero, in termini di tempo
          ("periodo di prova di 30 giorni", "la licenza scade il 1 Gennaio
          2004") o di scopo ("il permesso è accordato per usi di ricerca o non
          commerciali"), o limitazioni arbitrarie di area geografica ("non può
          essere usato nel paese X") rende un programma non libero.
    	</li>
    	
        <li>
          <b>La libertà di studiare come funziona il programma e adattarlo alle
            proprie necessità.</b>
    	  Anche imporre restrizioni di fatto o di diritto sulla comprensione o
          la modifica di un programma, ad esempio richiedendo l'acquisto di
          licenze speciali o la firma di un "Non-Disclosure-Agreement" (NDA) o,
          per i linguaggi di programmazione che sono rappresentabili in più
          forme, vietando l'accesso al mezzo più naturale per comprendere o
          modificare un programma ("codice sorgente"), rende un programma
          proprietario (non libero). Senza la libertà di modificare un
          programma, la gente sarebbe alla mercé di un singolo fornitore.
    	</li>
    	
        <li>
          <b>La libertà di ridistribuire copie in modo da aiutare il
            prossimo.</b>
    	  Il software può essere copiato e distribuito praticamente senza
          costi: se non si ha il permesso di dare un programma a qualcuno che
          ne ha bisogno (anche dietro pagamento, se lo si vuole), il programma
          non è libero.
    	</li>
    	
        <li>
          <b>La libertà di migliorare il programma e distribuirne pubblicamente
            i miglioramenti, in modo tale che tutta la comunità ne tragga
            beneficio.</b>
    	  Non tutti sono bravi programmatori, qualcuno non sa programmare del
          tutto.  Questa libertà permette a chi non ha il tempo o le capacità
          per risolvere un problema di accedere ad un software migliore. Anche
          questo può avvenire dietro un compenso.
    	</li>
      </ul>

      <p>
        Queste libertà sono diritti, non obblighi, anche se a volte rispettare
        queste libertà per la società implica un obbligo per un individuo.
        Ognuno può scegliere di non approfittarne ma può anche scegliere di
        utilizzarle tutte. In particolare dev'essere chiaro che il Software
        Libero non esclude l'uso commerciale: se un programma non consente
        l'uso e la distribuzione commerciale, non è Software Libero. Un numero
        crescente di aziende basa il proprio modello di business sul Software
        Libero, inclusi alcuni dei maggiori fornitori di software. Il Software
        Libero permette di fornire aiuto e assistenza, non lo rende
        obbligatorio.
      </p>
    </div>

    <div id="contribute">
      <h1>Contribuire</h1>

      <p class="abstract">
        Il tuo supporto permette alla FSFE di continuare a lavorare per il
        Software Libero.  Aiuta ad accrescere il nostro profilo e ci permette
        di lanciare nuovi progetti a beneficio dell'intera comunità.
      </p>

      <h2>Partecipa!</h2>
      <p>
        Il modo più diretto per sostenere la FSFE consiste nel partecipare alle
        nostre attività. Siamo una comunità collaborativa ed il nostro lavoro è
        il risultato del contributo di centinaia di persone. Puoi diventare una
        di queste unendoti ad uno dei nostri team, ad esempio quello che si
        occupa delle traduzioni, quello che organizza gli stand, o uno dei
        molti altri.
      </p>

      <a href="http://www.fsfe.org/contribute/">http://www.fsfe.org/contribute/</a>

      <h2>Unisciti alla Fellowship della FSFE!</h2>

      <p>
        È il modo più facile per partecipare alle nostre attività. Essere
        Fellow significa contribuire e dare un supporto visibile a tutte le
        attività della FSFE. Potrai inoltre conoscere molti altri che la
        pensano come te, in rete e nei molti incontri della Fellowship in giro
        per l'Europa.
      </p>

      <a href="http://fellowship.fsfe.org/">http://fellowship.fsfe.org/</a>

      <h2>Fai una donazione e convinci il tuo datore di lavoro a fare lo stesso!</h2>

      <p>
        L'efficacia del lavoro della FSFE dipende in larga misura dalle risorse
        finanziarie che possiamo dedicare al lavoro per il Software Libero.
        Donando, tu e la tua azienda potete contribuirvi direttamente.  I
        nostri dettagli per le donazioni:
      </p>

      <a href="http://www.fsfe.org/donate/">http://www.fsfe.org/donate/</a>
    </div>

    <address>
      Free Software Foundation Europe<br/>
      Bilker Allee 173, 40217 Düsseldorf, Germania<br/>
      E-Mail: office@fsfeurope.org<br/>
      Telefono: +49 700 373387673<br/>
      http://www.fsfe.org/<br/>
    </address>
  </body>

  <timestamp>$Date: 2013-03-14 11:31:17 +0100 (Do, 14. Mär 2013) $ $Author: mk $</timestamp>
</html>
<!--
Local Variables: ***
mode: xml ***
End: ***
-->
