<?xml version="1.0" encoding="utf-8" ?>

<html>
  <head>
      <title>Σχετικά με το Ευρωπαϊκό Ίδρυμα Ελεύθερου Λογισμικού - FSFE</title>
 <meta content="Περισσότερες πληροφορίες σχετικά με το FSFE, μεταξύ άλλων, αρχές, λήψη αποφάσεων και διάρθρωση." name="description" />
<meta content="συνεργασία ανάμεσα σε πολιτισμούς ψηφιακή κοινωνία ελευθερία πολιτικό συμφέρον δημοκρατία διαφάνεια πλουραλισμός συνέπεια αξιοπιστία επικέντρωση αυτο-επινόηση αρχές λήψη αποφάσεων διάρθρωση συναίνεση συμβιβασμός" />
  </head>

  <body>

    <p id="category"><a href="/about/about.html">Περίγραμμα</a></p>
    <h1>Σχετικά με το FSFE</h1>

<h2>Αυτο-Επινόηση</h2>

<p>Εμείς στο <a href="http://fsfeurope.org">Ευρωπαϊκό Ίδρυμα
Ελεύθερου Λογισμικού</a> (FSFE), βλέπουμε τον εαυτό μας ως Ευρωπαίους
από διαφορετικές πολιτιστικές αφετηρίες με κοινό στόχο τη συνεργασία
ανάμεσα σε πολιτισμούς και την ανάπτυξη ενός κοινού πολιτισμού συνεργασίας
από το περιφερειακό στο παγκόσμιο επίπεδο.</p>

<p>Σχηματίζουμε έναν μη-κερδοσκοπικό μη-κυβερνητικό οργανισμό και δίκτυο
ο οποίος είναι τμήμα ενός παγκόσμιου δικτύου ανθρώπων με κοινούς στόχους
και όραμα. Δεν εκπροσωπούμε κανέναν εκτός από εμάς τους ίδιους και τη
δραστηριότητά μας. Η κοινή μας δραστηριότητα και αφοσίωση στην ελευθερία
σε όλες τις πτυχές της ψηφιακής κοινωνίας είναι ό,τι μάς καθορίζει.</p>

<p>Με την κοινότητα του Ελεύθερου Λογισμικού να μεγαλώνει καθημερινά ταχύτερα,
γίνεται περισσότερο σημαντικό να διατηρηθεί το όραμα του Ελεύθερου Λογισμικού
υγιές, συμπαγές και ζωντανό. Σε ορισμένες περιπτώσεις το αυξημένο πολιτικό
ενδιαφέρον στα ζητήματά μας οδηγεί επίσης στην επιθυμία να γίνουν αυτά
αντικείμενο εκμετάλευσης για συγκεκριμένα προσωπικά συμφέροντα ανεξάρτητα από
τις μεσο-μακροπρόθεσμες επιπτώσεις.</p>

<p>Συνεπώς, το κεντρικό στοιχείο της εργασίας μας είναι να διατηρηθεί η νομική,
πολιτική και κοινωνική βάση του Ελεύθερου Λογισμικού ισχυρή, ασφαλής και ελεύθερη 
από συγκεκριμένα συμφέροντα. Αυτό απαιτεί βαθιά κατανόηση του Ελεύθερου Λογισμικού
και των συναφών με αυτό ζητημάτων. Πάνω από όλα απαιτεί κυρίως δέσμευση στο
μακροπρόθεσμο όραμα.</p>

<p>Κατανοούμε ότι αυτό καμιά φορά σημαίνει την αναγκαστική αποδοχή βραχυπρόθεσμων
ή ακόμη και μεσοπρόθεσμων μειονεκτημάτων για να παραμείνουμε αληθινοί στις αρχές
μας, οι οποίες μπορεί να είναι δύσκολο να μεταδοθούν και καμιά φορά να γίνονται
όχι δημοφιλείς.</p>

<h3>Αρχές</h3>

<p>Νιώθουμε ισχυρή δέσμευση για τις αρχές της δημοκρατίας, της διαφάνειας,
της πλειοψηφικότητας, της συνέπειας, της αξιοπιστίας και της προσήλωσης.</p>

<p>Στο φως ουσιαστικών νομικών ευθυνών και της ανάγκης να παραμείνουμε αποφασισμένοι
ακόμη και σε δύσκολους καιρούς, η διάρθρωσή μας στοχεύει στην κατά το δυνατό
πιστότερη εφαρμογή των παραπάνω αρχών.</p>

<h3>Δομική επισκόπηση</h3>

<p>Η εθελοντική εργασία και η προσωπική συμβολή είναι ο πυρήνας που
στηρίζει όλα τα υπόλοιπα. Υπάρχουν διαφορετικά επίπεδα ενεργούς
συμμετοχής· η επιλογή τους είναι κυρίως μια προσωπική απόφαση.</p>

<p>Οποιοδήποτε άτομο είναι ευπρόσδεκτο να συμμετάσχει ευκαιριακά, τακτικά
ή μόνιμα στις δραστηριότητες του Ευρωπαϊκού Ιδρύματος Ελεύθερου Λογισμικού
(FSFE) και να κάνει αυτές τις δραστηριότητες, προσωπική του υπόθεση.</p>

<p>Αν επιθυμείτε να γίνετε μέρος του Ευρωπαϊκού Ιδρύματος Ελεύθερου Λογισμικού,
μπορείτε να ενταχθείτε σε κάποια από τις ομάδες μας -- είτε με γεωγραφικά
κριτήρια ή με βάση το αντικείμενο -- και να αναλάβετε την ευθύνη να εργαστείτε
και να δράσετε για το FSFE.</p>

<p>Οι ομάδες που σχηματίζονται σε κάποια χώρα γενικά συντονίζονται από τα μέλη
του συλλόγου (δείτε παρακάτω) που είναι υπεύθυνα για αυτή τη χώρα. Οι άλλες ομάδες
συντονίζονται από μέλη του συλλόγου, μέλη των ομάδων ή μέλη κάποιου από τους
συνεργαζόμενους οργανισμούς (δείτε παρακάτω).</p>

<p>Αν επιθυμείτε να γίνετε μέρος του Ευρωπαϊκού Ιδρύματος Ελεύθερου Λογισμικού,
αλλά δεν έχετε χρόνο να δραστηριοποιηθείτε, θα μπορούσατε επίσης να επιλέξετε να
<a href="/donate/donate.html">κάνετε μια δωρεά στο FSFE</a> ή να γίνετε
<a href="http://fellowship.fsfe.org">μέλος</a> του FSFE.
</p>

<p>Αν ο οργανισμός σας επιδιώκει παρόμοιους στόχους με αυτούς του Ευρωπαϊκού
Ιδρύματος Ελεύθερου Λογισμικού και επιθυμεί να καθιερώσει επίσημη συνεργασία,
μπορεί να γίνει <a href="/associates/">συνεργαζόμενος οργανισμός</a> του FSFE,
συμμετέχοντας με αυτόν τον τρόπο στο δίκτυο του FSFE.</p>

<p>Ο σκελετός του Ευρωπαϊκού Ιδρύματος Ελεύθερου Λογισμικού είναι ο
επίσημος και νομικά ορισμένος <a href="/about/legal/">σύλλογος</a> με
τις αντιπροσωπείες της στις χώρες όπου υπάρχουν μέλη. Η ένταξη σε
αυτό τον σύλλογο απαιτεί την υψηλότερη δέσμευση, μετράται σε έτη
αφοσίωσης και με την ευθύνη της τοποθέτησης της μακροπρόθεσμης
συναίνεσης πάνω από προσωπικές γνώμες.</p>

<p>Ο σύλλογος του FSFE είναι βασικά δημοκρατικός. Όλα τα μέρη του FSFE --
μέλη του συλλόγου, μέλη των ομάδων, καθώς επίσης και
<a href="http://fellowship.fsfe.org">μέλη της Κοινότητας</a> και μέλη των
συνεργαζόμενων οργανισμών -- είναι ευπρόσδεκτοι να συμμετάσχουν ενεργά
στη διαδικασία λήψης αποφάσεων.</p>

<p>Τα μέλη του συλλόγου προτείνονται συνήθως από μέλη των ομάδων και
των συνεργαζόμενων οργανισμών της αντίστοιχης χώρας. Τότε γίνονται
δεκτά από τη γενική συνέλευση του συλλόγου του FSFE.</p>

<p>Αν και η εθελοντική συμβολή σε όρους εργασίας και πόρων είναι η
βάση της δραστηριότητάς μας, αναγνωρίζουμε ότι ορισμένα καθήκοντα
δεν μπορούν να πραγματοποιηθούν ως δραστηριότητες μερικής απασχόλησης
και συνεπώς απαιτούν πλήρη απασχόληση.</p>

<p>Κανονικά οι υπάλληλοι του Ευρωπαϊκού Ιδρύματος Ελεύθερου Λογισμικού
είναι τμήμα της εκτελεστικής διοίκησης και μόνο και δεν συμμετέχουν
στις διαδικασίες αποφάσεων.</p>

<p>Οποιαδήποτε απόφαση πρόσληψης/πληρωμής πρέπει τελικά να συμφωνηθεί
από τη γενική συνέλευση των μελών του συλλόγου.</p>

<p>Το κύριο κριτήριο για αυτές τις αποφάσεις είναι οι ανάγκες του
Ευρωπαϊκού Ιδρύματος Ελεύθερου Λογισμικού σε όρους επιτυχούς
επιδίωξης των στόχων του. Όποτε είναι δυνατό, προσπαθούμε να
προσλάβουμε ένα άτομο για κάθε θέση το οποίο έχει ήδη απασχοληθεί
σε αυτή τη θέση αμισθί -- είτε μέσα από τις δομές του FSFE είτε
εκτός -- επειδή η γνώση, η αφοσίωση και η πρωτοβουλία είναι αρετές
του FSFE.</p>

<p>Ιδανικά θα επιτρέπουμε σε κάποιο άτομο να αφοσιωθεί πλήρως σε
ένα καθήκον το οποίο ήταν ήδη αρκετά σημαντικό για αυτό το άτομο
ώστε να συμβάλλει με πολλούς από τους διαθέσιμους πόρους του.</p>

<h3>Διαδικασίες λήψης αποφάσεων</h3> 

<p>Στο Ευρωπαϊκό Ίδρυμα Ελεύθερου Λογισμικού πιστεύουμε στη συναίνεση.
Πάντα επιδιώκουμε η εργασία μας να βασίζεται στη συναίνεση -- και
ορισμένες φορές στον συμβιβασμό -- των ενεργών μελών μας.</p>

<p>Επίσης, θεωρούμε ότι είναι περιστασιακά αναγκαίο να προβαίνουμε
σε γρήγορες και αποφασιστικές ενέργειες. Για αυτό το λόγο έχουμε
ιδρύσει τον σύλλογο του FSFE και τις διευρυμένες εκτελεστικές επιτροπές
του σε Ευρωπαϊκό και εθνικό επίπεδο. Αυτές παρέχουν δομές και
διαδικασίες ελάχιστης εγγυημένης στήριξης οι οποίες είναι αποφασιστικές,
συντονιστικές και ελεγχόμενες μέσα από δημοκρατικές διαδικασίες.</p>

<p>Αυτή η προσέγγιση υιοθετήθηκε κατά την αναζήτηση μιας διάρθρωσης που
θα επιτρέπει διαφάνεια, πλειοψηφικότητα και συμμετοχή και την ίδια στιγμή
θα παραμένει κατά το δυνατό ελαφροβαρής.</p>

<p>Εγγυάται τη δυνατότητα συμμετοχής από όλα τα τμήματα του FSFE.
Μέλη του συλλόγου, των ομάδων και των συνεργαζόμενων οργανισμών, όλοι
μπορούν αν συμμετέχουν. Αυτό επιτρέπει στο Ευρωπαϊκό Ίδρυμα Ελεύθερου
Λογισμικού να δρα άμεσα όταν είναι απαραίτητο και να διατηρεί μια
ισχυρή οργανωτική μακροπρόθεσμη συνεκτικότητα.</p>

  </body>

  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
