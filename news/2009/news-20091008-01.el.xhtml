<?xml version="1.0" encoding="UTF-8" ?>

<html newsdate="2009-10-08">
<head>
  <title>
        Ο διακανονισμός της Microsoft βάζει το Ελεύθερο Λογισμικό στον πάγο
  </title>
</head>
<body>

  <h1>Ο διακανονισμός της Microsoft βάζει το Ελεύθερο Λογισμικό στον πάγο</h1>

  <p newsteaser="yes">
  Η Ευρωπαϊκή Επιτροπή ανακοίνωσε χθες μια προκαταρκτική συμφωνία με τη Microsoft. 
  Η συμφωνία υποτίθεται ότι διευθετεί την αντιμονοπωλιακή έρευνα σχετικά με την
  κυρίαρχη θέση της εταιρίας στην αγορά περιηγητών ιστού. Η Επιτροπή είναι επίσης
  έτοιμη για μια άμεση συμφωνία σχετικά με τη διαλειτουργικότητα. Ο στόχος είναι 
  να επιτρέψει σε ανταγωνιστικά προϊόντα να συνεργάζονται με τις εφαρμογές γραφείου
  της Microsoft.
  </p>
	<p>
Το FSFE σχολιάζει την προσπάθεια της Επιτρόπου Neelie Kroes και της 
Ευρωπαϊκής Επιτροπής να φέρουν περισσότερο ανταγωνισμό στην Ευρωπαϊκή
αγορά λογισμικού. Αν και υπήρξε σαφής διαπραγμάτευση υπό πίεση χρόνου,
τμήματα της συμφωνίας είναι καλύτερα από προηγούμενες προτάσεις της
Microsoft.
	</p>
	<p>
Ενώ η προσφορά στοιχείων από το FSFE, του αταλάντευτου υποστηρικτή της ελευθερίας
στο λογισμικό κατά τα προηγούμενα επτά χρόνια, έχει βοηθήσει να αναδυθούν ορισμένες
βελτιώσεις στις λεπτομέρειες της οθόνης επιλογής περιηγητή, η ανανεωμένη συμφωνία
που προτάθηκε από τη Microsoft δεν αντιμετωπίζει τις σύννομες ανησυχίες της κοινότητας
του Ελεύθερου Λογισμικού.
	</p>
	<p>
Ο Karsten Gerloff, Πρόεδρος του FSFE, λέει: "Στην τρέχουσα μορφή της, η πρόταση της
Microsoft έχει πολλά παράθυρα για να ξεγλιστρήσει το ανακηρυγμένο ένοχο μονοπώλιο.
Η απουσία ενός συστήματος ελέγχου βάζει τα έργα Ελεύθερου Λογισμικού στον πάγο.
Δεν υπάρχει σαφής δέσμευση από τη Microsoft να τηρήσει τα πρότυπα του παγκόσμιου ιστού
στο μέλλον, ούτε να διακόψει τη συνήθεια της εταιρίας να προσθέτει ιδιοκτησιακές
επεκτάσεις στα πρότυπα".
	</p>
	<p>
Στην προσπάθεια να αποκρούσει άλλη μια πιθανή έρευνα της Ευρωπαϊκής Επιτροπής,
η Microsoft προσφέρει και ένα σύνολο υποσχέσεων να αφήσει τα ανταγωνιστικά
προγράμματα να συνεργαστούν με ορισμένες από τις εφαρμογές γραφείου που διαθέτει
όπως τα Outlook και Sharepoint. Και όμως, προγράμματα Ελεύθερου Λογισμικού,
τα οποία είναι συχνά οι ισχυρότεροι ανταγωνιστές στις προσφορές της εταιρίας,
δεν θα μπορούν να χρησιμοποιήσουν την άδεια χρήσης πατεντών που προτείνει η Microsoft.
	</p>
	<p>
Ο νομικός σύμβουλος του FSFE Carlo Piana λέει: "Είμαστε απογοητευμένοι που μεγάλα
ζητήματα για το Ελεύθερο Λογισμικό και για άλλους μικρούς, καινοτόμους παίκτες,
παραμένουν άλυτα. Η ιδιωτική εφαρμογή δεν τα αγγίζει. Πρόκειται για μια χαμένη 
ευκαιρία να ανοιχτούν νέοι δρόμοι στην εφαρμογή των αντιμονοπωλιακών νόμων".
	</p>
	<p>
Το FSFE θα αναλύσει λεπτομερώς την προταθείσα δέσμευση της Microsoft τις επόμενες
εβδομάδες και θα εφοδιάσει με πρόσθετα στοιχεία την Επιτροπή. Ο στόχος μας είναι
να βοηθήσουμε στο σχηματισμό μιας συμφωνίας για ένα βιώσιμο, διαλειτουργικό και
ανταγωνιστικό μέλλον.
	</p>

  </body>
  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
