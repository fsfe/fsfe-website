<?xml version="1.0" encoding="UTF-8"?>

<html newsdate="2016-06-30">
  <version>1</version>


  <head>
    <title>Het Software Heritage-initiatief: een uitgebreid archief met 
Vrije Software-code</title>
  </head>
  <body>
  
<h1>Software Heritage-initiatief creëert een archief met Vrije Softwarecode</h1>

<p>De Free Software Foundation Europe beschermt gebruikers, 
bedrijven en instellingen tegen technologisch misbruik door het promoten van 
Vrije Software. Nu is er een project dat de code die gebruikt wordt in Vrije 
Software beschermt en belooft om het voor de toekomst te bewaren: Inria 
presenteert het software erfgoed-initiatief ("Software Heritage-initiative").</p>

<p>Het belang van software in de moderne wereld kan niet worden overschat. 
Software is cruciaal voor iedere hedendaagse technologische ontwikkeling en 
is essentieel geworden voor alle gebieden van wetenschappelijk onderzoek. 
Software speelt een doorslaggevende rol in ons dagelijks leven, onze 
industrieën en onze samenleving. Software is de reflectie geworden van onze 
technologische, wetenschappelijke en culturele vooruitgang.</p>

<p>Toch dreigt software te verdwijnen, omdat het niet meer winstgevend 
is, of omdat projecten worden stopgezet, of omdat code wordt gezien als overbodig 
en verwijderd wordt, of omdat het langzaam verdwijnt op opslagmedia die door 
de tijd heen fysiek eroderen.</p>

<p>Het <a href="https://www.softwareheritage.org/">Software Heritage</a>- 
initiatief is gecreëerd en gefinancierd door <a href="http://www.inria.fr/en/">Inria</a>. 
Het verzamelt programma's, applicaties en codeknipsels die onder vrije licenties 
zijn gedistribueerd uit een brede verscheidenheid aan actieve en niet meer 
actieve bronnen. Het doel is om code te beschermen tegen het wegzinken in 
vergetelheid. De gedistribueerde en gedupliceerde back-end versterkt het 
systeem tegen potentieel catastrofaal dataverlies en garandeert haar 
beschikbaarheid voor gebruikers.</p>

<p>Gebruikers kunnen controleren of een bepaald bestand binnen het systeem 
bestaat en nieuwe bronnen voorstellen die de Software Heritage-motor kan 
ontdekken op zoek naar meer code om op te slaan. Gebruikers zullen spoedig ook 
in staat zijn om uit te zoeken waar de code vandaan kwam door gebruik te 
maken van de "Provenance"-informatieoptie, opgeslagen code te doorzoeken, 
volledige tekst-zoekopdrachten uit te voeren op alle bestanden, en de inhoud te 
downloaden.</p>

<p>De Heritage heeft als doel om alle Vrije software, met andere woorden, 
software die kan worden gebruikt, bestudeerd, aangepast en met anderen 
worden gedeeld, op te slaan. Dit is omdat het Software Heritage-initiatief 
afhankelijk is van het kunnen delen van de software die het opslaat. De 
Software Heritage-website is ontworpen om een nuttig gereedschap te zijn voor
professionals, wetenschappers, leraren en eindgebruikers. Het moet gebruikers 
zijn toegestaan om de code te hergebruiken in andere producten, waarbij ze 
besparen op ontwikkeltijd en -kosten; of de efficiëntie van verschillende 
oplossingen voor hetzelfde probleem te vergelijken. En onderzoekers moeten 
natuurlijk expliciet toestemming hebben om de evolutie van code door de tijd 
heen te bestuderen. Dit is alleen mogelijk als de code is gedistribueerd onder 
een vrije en open bron-licentie.</p>

<blockquote>Matthias Kirschner, voorzitter van de Free Software Foundation 
Europe, zegt: "Software is de belangrijkste culturele technologie van de 
hedendaagse samenleving; het bepaalt wat we wel en niet kunnen doen. Software 
vormt zowel onze communicatie en cultuur, onze economie, educatie en onderzoek, 
als politiek. Het is belangrijk om onze collectieve kennis over hoe software 
invloed heeft gehad op de mensheid te bewaren. Het verzamelen van broncode 
zorgt ervoor dat Software Heritage een waardevolle bron is om te begrijpen hoe 
onze samenleving op een bepaald moment werkte en om te bouwen op de kennis van 
de mensheid."</blockquote>

<p>Het "Software Heritage"-initiatief stelt zeker dat de code van vandaag 
er ook zal zijn voor iedereen in de toekomst.</p>

<h3>Over Inria</h3>

<p><a href="http://www.inria.fr/en/">Inria</a>, het Franse nationale instituut 
voor computerwetenschap en toegepaste wiskunde, promoot "wetenschappelijke 
excellentie in diensten voor technologie-uitwisseling en samenleving". 
Inria's 2700 werknemers zijn afgestudeerd aan 's werelds top-universiteiten 
en gaan de uitdagingen van de digitale wetenschappen aan. met dit open, 
beweeglijke model is Inria in staat om met haar partners in de industriële en 
academische wereld originele benaderingen te ontdekken en een efficiënt antwoord 
te bieden op de multidisciplinaire en applicatie-uitdagingen van de digitale 
transformatie. Inria draagt expertise en onderzoeksresultaten over aan 
bedrijven (startups, midden- en kleinbedrijf en belangrijke groepen) op 
gebieden die zo verscheiden zijn als gezondheidszorg, transport, energie, 
communicatie, veiligheid en privacybescherming, slimme steden en de fabriek van 
de toekomst.</p>

</body>
<tags>
  <tag key="front-page"/>
</tags>
<translator>André Ockers</translator>
</html>
