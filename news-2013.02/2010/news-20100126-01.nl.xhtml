<?xml version="1.0" encoding="UTF-8" ?>

<html newsdate="2010-01-26">
  <head>
    <title>
      De FSFE wordt gehonoreerd met de Theodor Heuss medaille -
      "trendsettende organisatie"
    </title>
  </head>

  <body>

    <h1>
      De FSFE wordt gehonoreerd met de Theodor Heuss medaille -
      "trendsettende organisatie"
    </h1>
 
    <p newsteaser="yes"> 
      De Free Software Foundation Europe (FSFE) ontvangt de Theodor
      Heuss medaille 2010 voor haar uitzonderlijk werk om iedereen
      eerlijke kansen te geven in de informatiemaatschappij. Al sinds
      2000 staat de FSFE achter de vrijheden om software te kunnen
      gebruiken, bestuderen, veranderen en verder verdelen in alle
      geledingen van de maatschappij en in de politiek. De Theodor
      Heuss Foundation stelt: "De FSFE draagt als vooruitdenkende
      organisatie bij aan de ontwikkeling en de implementatie van
      regels voor een goed globaal bestuur."
    </p>

    <p>
      "Vrije Software is een onmisbaar onderdeel van een vrije
      samenleving in het digitale tijdperk. Het garandeert dat
      iedereen gelijke kansen krijgt in de informatiemaatschappij",
      zegt Karsten Gerloff, voorzitter van de FSFE, als reactie op
      deze onderscheiding.
    </p>

    <p>
      "Een kleine groep die haar tijd ver vooruit was, stichtte de
      Free Software Foundation Europe in november 2000. Ze zijn
      onvermoeibaar blijven werken aan het succes ervan met een grote
      persoonlijke inzet", onderstreept Gerloff. "Georg Greve de
      stichter van de FSFE en mede-oprichter Bernhard Reiter verdienen
      een extra vermelding. Georg Greve nam aanzienlijke persoonlijke
      risico's om de organisatie van grond te krijgen en waakte tot
      2009 als voorzitter van de organisatie over haar groei. Bernhard
      Reiter heeft gedurende verschillende jaren het Duitse team
      uitgebouwd tot één van de sterkste Vrije Softwaregroepen in
      Europa."
    </p>

    <p>
      "We hebben de Free Software Foundation Europe opgericht als een
      onafhankelijke organisatie die strijdt voor een vrije
      samenleving in het digitale tijdperk. We verstaan onder vrijheid
      zowel vrij van toezicht en monitoring als vrijheid om
      persoonlijke initiatieven te nemen in om het even welke vorm",
      zegt Georg Greve. "De organisatie heeft van haar prille begin
      een duidelijke langetermijnvisie en verdeelde het werk voor
      duurzame veranderingen over vele schouders."
    </p>

    <p>
      "De organisatie is zo gestructureerd dat ze nooit afhankelijk is
      van één persoon", zegt Bernhard Reiter. "We willen dat de FSFE
      de komende decennia steun kan blijven geven bij de
      maatschappelijke veranderingen. De FSFE wordt gesteund en
      beschermd door veel toegewijde mensen."
    </p>

    <p>
      Matthias Kirschner, coördinator van het Duits FSFE-team, legt
      uit: "Deze medaille is voor iedereen die de afgelopen jaren met
      hun initiatieven en hun persoonlijke toewijding hebben
      bijgedragen aan het succes van de FSFE. Maar er is nog veel werk
      in een wereld waar software alomtegenwoordig is. Ons werk
      bereikt steeds meer mensen, van de Verenigde Naties tot in onze
      steden en gemeenten. Daarvoor hebben wij uw steun nodig. Uw
      bijdragen zijn altijd welkom!"
    </p>

    <h2>Over de Theodor Heuss Stichting</h2>

    <p>
      De Theodor Heuss Stichting staat boven de partijen en draagt de naam van
      de eerste president van Duitsland (in functie van 1949 - 59). De
      stichting werd na zijn dood opgericht door Hildegard Hamm-Brücher, zijn
      zoon Ernst Ludwig Heuss en enkele vrienden. Het moet een blijvende
      herinnering zijn aan de politieke verwezenlijkingen van Theodor Heuss die
      een voorbeeld zijn van sociaal engagement, morele moed en een toewijding
      aan het bevorderen van de democratie. De stichting wil "aandacht vragen
      voor iets dat moest gebeuren en vorm krijgen in onze democratie, zonder
      een eindpunt vast te leggen" (Carl Friedrich v.  Weizsäcker, 1965). De
      Theodor Heuss prijs wordt jaarlijks toegekend aan een persoon of
      organisatie van hoog aanzien, die in dit domein baanbrekend werk hebben
      geleverd.
    </p>

  </body>
  <tags>
    <tag>de</tag>
  </tags>
</html>
<!--
Local Variables: ***
mode: xml ***
End: ***
-->
