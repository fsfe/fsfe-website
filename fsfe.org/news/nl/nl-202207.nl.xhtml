<?xml version="1.0" encoding="utf-8"?>
<html newsdate="2022-07-05" type="newsletter">
  <version>1</version>

  <head>
    <title>Podcast Duurzaamheid +++ Vacature +++ Gedeeltelijke Routervrijheid in Griekenland</title>
  </head>
  <body microformats="h-entry">

<h1>Podcast Duurzaamheid +++ Vacature +++ Gedeeltelijke Routervrijheid in Griekenland</h1>

<p>
  In dit nummer delen wij een opbeurende podcast-aflevering over de voortgang 
  van de Android Opwaarderen-campagne. Wij hebben een vacature in de 
  FSFE-staf. Griekenland staat op het punt om Routervrijheid veilig te stellen, met uitzondering van glasvezelverbindingen. Gemeenschapsnieuws komt uit Aarhus, Barcelona, Berlijn, 
  Hamburg, Wenen, Zürich, België, Italië, Nederland en van Vertalers en Vrouwen.
</p>

<figure class="no-border">
  <a href="https://pics.fsfe.org/uploads/big/7696ea32e340b2b16170bceddc16b6f8.png">
    <img src="https://pics.fsfe.org/uploads/medium/7696ea32e340b2b16170bceddc16b6f8.png" alt="Router-illustratie, twee mensen met boeken, persoon houdt een Recht op Reparatie-presentatie."/>
  </a>
</figure>

<h2 id="sustainability-podcast">Podcast Duurzaamheid</h2>

<p>
  In de afgelopen jaren heeft de FSFE de duurzaamheid van software onder de aandacht gebracht, 
  een campagne gelanceerd om mensen aan te moedigen hun telefoon terug te claimen met 
  Vrije Software en aanbevelingen gedaan voor de EU Ecodesign-criteria. Erik Albers, die voor de FSFE aan die 
  activiteiten werkt, vertelt het spannende verhaal van de Android Opwaarderen-campagne, die een groot succes is geworden. We hebben werkgroepen aangeboden, beleidsaanbevelingen gedaan en hebben met deze activiteiten de pers gehaald.
</p>
  
  <figure>
  <a href="/news/podcast/episode-15.html">
    <img src="https://pics.fsfe.org/uploads/medium/09d5fb5f08989275eef73d8360ea8b4d.jpeg" alt="Router-illustratie, twee mensen met boeken, persoon houdt een Recht op Reparatie-presentatie."/>
  </a>
  <figcaption>
    Erik Albers presenteert duurzaamheid van software. Bolzano, november 2021.
  </figcaption>
</figure>

 <p>
    Onze <a 
   href="/activities/upcyclingandroid/openletter.html">open 
   brief</a> voor het recht om elke software op elk apparaat te installeren werd 
   goed ontvangen. 90 Entiteiten ondertekenden, waaronder de  Nature And 
   Biodiversity Conservation Union (NABU), EDRi - European Digital 
   Rights, en de European Right to Repair Campaign. Vrijwilligers 
   hebben het in 9 talen vertaald: Catalaans, Duits, Grieks, Spaans, 
   Frans, Italiaans, Nederlands, Portugees en Pools. <a 
   href="/news/podcast/episode-15.html">Erik vertelt over de voortgang 
   van Android Opwaarderen in de nieuwe podcastaflevering met Bonnie 
   Mehring</a>. U zult merken dat het "een vrolijke podcast met een 
   gelukkige werknemer" is.
</p>
 
<h2 id="job-opportunity">Vacature</h2>

<p>
  <a href="/news/2022/news-20220615-01.html">De FSFE zoekt een 
  senior projectmanager communicatie voor 20-25 uur per week in ons 
  kantoor in Berlijn</a>. Help ons de softwarevrijheid te ondersteunen, zodat ieder 
  mens software kan gebruiken, bestuderen, delen en verbeteren en daarmee ook 
  andere fundamentele rechten zoals vrijheid van meningsuiting, pers, en privacy ondersteunt.
  Kent u iemand die geïnteresseerd zou kunnen zijn? Deel het nieuws!
</p>

<h2 id="greece-takes-one-step-to-secure-router-freedom-but-leaves-fiber-out">Griekenland zet een stap om Routervrijheid veilig te stellen maar laat glasvezel erbuiten</h2>

<p>
  <a href="/news/2022/news-20220628-01.html">Griekenland is een stap dichter 
  om Routevrijheid veilig te stellen, maar de regelgever sluit glasvezel
  (FTTH) verbindingen uit van de wetgeving</a>. Een coalitie van 
  organisaties verzoekt de regelgevende instantie EETT nu om dit te heroverwegen 
  en zo de vrijheid van alle gebruikers veilig te stellen. De FSFE 
  heeft het werk van de coalitie gecoördineerd.
</p>

<p>
  De EETT heeft een moedig standpunt ingenomen door de positie van het netwerkaansluitpunt (NTP) vast te stellen op het passieve punt voor gemeenschappelijke netwerken. Zij moet evenzeer de vrije keuze van eindapparatuur voor de volgende generaties en opkomende technologieën garanderen. Gebruikers die met glasvezelverbindingen op het internet zijn aangesloten, mogen niet worden uitgesloten van de keuze voor een eigen router.
</p>

<figure>
  <a href="/contribute/spreadtheword#device-neutrality ">
    <img src="/contribute/promopics/rf-sticker.png" alt="Sticker met daarop een router met vleugels en een ‘Routervrijheid’-stempel."/>
  </a>
  <figcaption>
          <p>Verder hebben we net onze <a href="/contribute/spreadtheword.html">Router Freedom sticker</a> uitgebracht. Bestel hem gratis en laat iedereen zien dat u een bevrijde router hebt! </p>
  </figcaption>
</figure>

<h2 id="save-the-date-">Markeer de datum!</h2>

<p>
  Op woensdag 13 juli <a href="https://lists.fsfe.org/pipermail/discussion/2022-June/013326.html">zal de 
  FSFE deelnemen</a> aan een <a href="https://congress.democratic-digitalisation.xnet-x.net/program/">sessie</a> 
  op het 1e Internationale Congres over Democratisch Digitaal Onderwijs en 
  Open Edtech in Barcelona. De sessie ‘First was the code‘ behandelt de 
  onderwerpen digitale rechten, auditing en interoperabiliteit in 
  onderwijs.
</p>

<h2 id="past-activities">Afgelopen activiteiten</h2>

<figure>
  <a href="https://media.fsfe.org/w/kyJ2WThjdmgmECszKosppt">
    <img src="https://pics.fsfe.org/uploads/medium/c7b7f169114c83d0c14bc8041ad9d71b.png" alt="Twee mensen bespreken iets in een videogesprek."/>
  </a>
  <figcaption>Carmen Bianca Bakker over het licentiëren van metadata. Juni 2022.
  </figcaption>
</figure>

<ul>
  <li>
          Op 7 juni heeft Carmen Bianca Bakker, vice-coördinator REUSE Software, 
   op het Upstream 2022-evenement gesproken over het belang van <a href="https://media.fsfe.org/w/kyJ2WThjdmgmECszKosppt">het licentiëren van metadata in Vrije Software</a>.
  </li>
  <li>
        Op 8 juni gaf Alexander Sander, senior beleidsadviseur van de FSFE, tijdens de OW2-conferentie een 
    lezing over "<a href="https://media.fsfe.org/w/w3RnCzhmszqPGWc6y28oJh">Vrije 
    Software en kunstmatige intelligentie in de Europese Unie</a>.
        </li>
  <li>
          Op 9 juni hield Lucas Lasota, senior juridisch projectmanager van de FSFE, op de Weizenbaum Conferentie in Berlijn een lezing over "<a href="https://www.weizenbaum-conference.de/day-1/">Soevereiniteit in de praktijk. Interventies voor open digitale toekomsten</a>". 
  </li>
  <li>
          Op 9 juni hield Lucas Lasota als onderdeel van de OW2-conferentie een online lezing over <a href="https://media.fsfe.org/w/9age6ocReoUxGsU1HQv7q9">Apparaatneutraliteit</a>.
  </li>
</ul>


<figure>
      <img src="https://pics.fsfe.org/uploads/medium/a047abf87e4176393855fb5e24ee38e2.jpg" alt="Twee mensen houden een kleurrijk boek vast."/>
  <figcaption>
    Bezoeker Volker Wissing, minister voor Digitalisering in Duitsland, tijdens de lezing van het kinderboek Ada &amp; Zangemann.
  </figcaption>
</figure>

<ul>
<li>
 Op 9 juni hield FSFE-voorzitter Matthias Kirschner in een <a href="https://k7r.eu/recent-readings-of-ada-zangemann/">hackerspace bus</a> op de <a href="https://re-publica.com/de/session/buchlesung-ada-zangemann-ein-maerchen-ueber-software-skateboards-und-himbeereis">re:publica 22</a> conferentie een auteurslezing van het kinderboek Ada &amp; Zangemann (Duits).
</li>
<li>
      Op 18 juni hield Lucas Lasota op OSCAL 2022 in Tirana (Albanië) een lezing over <a href="https://oscal.openlabs.cc/">Apparaatneutraliteit</a>. Daar heeft Alexander Sander ook een lezing gehouden over Vrije Software en kunstmatige intelligentie in de Europese Unie.
  </li>
<li>
      Op 20 juni heeft de FSFE <a href="https://ec.europa.eu/info/law/better-regulation/have-your-say/initiatives/12567-Sustainable-products-initiative_en">feedback</a> 
  ingediend bij de Europese Commissie over het initiatief voor duurzame producten, 
  een voorstel voor een verordening die de richtlijn ecologisch ontwerp zal herzien.
  </li>
<li>
      Op 22 juni heeft Gabriel Ku Wei Bin, senior juridisch projectmanager van de FSFE, 
  in Göteborg (Zweden) een lezing over “Vrije software en onze Grondrechten“ gehouden.
</li>
<li>
      Op 22 juni hield Erik Albers, FSFE-programmamanager voor digitale 
  duurzaamheid, een lezing: &quot;Vrije software redt levens - van 
  hardware&quot; aan de Universiteit voor Toegepaste Wetenschappen in Berlijn.
</li>
<li>
      Op 24 juni hield Alexander Sander op de esLibre-conferentie in Vigo (Spanje) een lezing:&quot;Welke rol heeft Vrije Software gespeeld tijdens de corona-crisis?&quot;.
</li>
<li>
      Op 24 juni hield Matthias Kirschner een auteurslezing van het 
  kinderboek Ada &amp; Zangemann aan meer dan 150 derdeklassers in de 
  <a href="https://k7r.eu/recent-readings-of-ada-zangemann/">grootste 
  bioscoopzaal</a> in de stad Offenburg (Duitsland).
</li>
<li>
      Op 24 juni hield FSFE-projectmanager Lina Ceballos op de 
  esLibre conferentie in Vigo (Spanje) een lezing over 
  &quot;<a href="https://eslib.re/2022/horario/">REUSE</a>&quot;.
</li>
<li>
      Op 25 juni organiseerden Lina Ceballos en Alexander Sander op de esLibre conferentie in Vigo (Spanje) een "<a href="https://propuestas.eslib.re/2022/talleres/public-money-public-code">Publiek 
  Geld? Public Code!</a>"-werkgroep.
</li>
<li>
      Op 30 juni heeft Lina Ceballos op de OpenExpoEurope2022-conferentie in Madrid een lezing gehouden over <a href="https://openexpoeurope.com/es/oe2022/">REUSE</a>.
</li>
<li>
      In juni werd <a href="https://github.com/curl/curl">cURL</a> 
  <a href="https://reuse.software/">REUSE</a> compatibel. cURL volgt nu 
  de beste praktijken van REUSE die de informatie over licenties en auteursrecht-informatie ondubbelzinnig en perfect leesbaar maken voor mens en machine. 
 </li>
</ul>

<h2 id="fsfe-groups">FSFE-groepen</h2>

<p>
  <strong>Aarhus</strong> | De plaatselijke <a href="https://wiki.fsfe.org/LocalGroups/Aarhus">groep</a> in Aarhus organiseerde haar eerste ontmoeting na lange tijd. De groep besloot zich te richten op 
  publieke bewustmaking en "Publiek Geld? Public Code!"-onderwerpen. De groep zal opnieuw bijeenkomen 
 en is ondertussen aan het discussiëren op het <a href="https://community.fsfe.org/c/local-groups/denmark/44">discussieforum</a>.
</p>

<p>
  <strong>Barcelona</strong> | De Vrije Software Barcelona <a href="https://wiki.fsfe.org/LocalGroups/Barcelona">groep</a> organiseerde haar 
  eerste persoonlijke <a href="https://gettogether.community/events/19204/getting-back-together-lightining-talks/">evenement</a> sinds 2020. Vijf lightning talks presenteerden verschillende Vrije Software 
  interesses: PDF Annotaties en Lettertypen: The Evil, BetterCounter, 
  Penpot, Steam Deck en KDE, en een inleiding tot Intel&#39;s Xe-architectuur.
</p>
<p>
  <strong>België</strong> | In België zal de regelgevende instantie BIPT binnenkort 
  een raadpleging houden over Routervrijheid. Voorstanders uit België en 
  Nederland werken met steun van de FSFE samen aan de voorbereidingen om 
  uiteindelijk Routervrijheid voor België te bereiken. Dit onderwerp wordt 
  besproken in de Nederlandse bijeenkomsten.
</p>
<p>
  <strong>Berlijn</strong> | De plaatselijke FSFE-<a href="https://wiki.fsfe.org/LocalGroups/Berlin">groep</a> in Berlijn kwam weer gewoon maandelijks bijeen. Ook hield een groepslid, Tunda, 
  een <a href="https://mobilize.berlin/events/4c2dde66-6a18-44dc-97cd-89570ce6f317">lezing</a> over dingen die Vrije Software en vrije zaden gemeen hebben.
</p>
<p>
  <strong>Hamburg</strong> | De plaatselijke FSFE-<a href="https://wiki.fsfe.org/LocalGroups/Hamburg">groep</a> Hamburg 
  organiseerde haar reguliere maandelijkse ontmoeting en komt opnieuw bijeen op 14 juli.
</p>

<figure>
      <img src="https://pics.fsfe.org/uploads/medium/dbb7999251b3c638ec703f577e7cad8a.jpg" alt="Vier mensen beantwoorden vragen uit het publiek."/>
  <figcaption>
    Vrijwilligers presenteren in juni 2022 in Trento (Italië) ‘Publiek Geld? Publieke Code!’.
  </figcaption>
</figure>

<p>
  <strong>Italië</strong> | FSFE-supporters in Italië hebben twee evenementen georganiseerd: in 
  Trento ging het evenement over Vrije Software in het onderwijs. In Bologna 
  ging de aandacht vooral uit naar de "Publiek Geld? Publieke Code!"-inspanningen. Leden van 
  de lokale overheid waren aanwezig. Drie concrete voorstellen kwamen voort uit 
  deze evenementen: Coderdojos in publieke scholen, plaatselijke Coding Gyms en een 
  publieke hoorzitting om het onderwerp "Publiek Geld? Publieke Code!" in 
  de gemeenteraad te brengen. De plaatselijke FSFE-groep <a href="https://wiki.fsfe.org/LocalGroups/Sicilia">Sicilië</a>
  plant voor september een vergelijkbaar evenement in Caltanissetta. Schrijf u in voor 
  actualiseringen.
</p>

<p>
  <strong>Nederland</strong> | Het FSFE land<a href="https://wiki.fsfe.org/LocalGroups/BNL#FSFE_Nederland_.2F_Niederlande_.2F_Pays-Bas_.2F_Netherlands">team</a> 
  Nederland had haar reguliere maandelijkse <a href="https://wiki.fsfe.org/Events/Netherlands/2022-06-29">ontmoeting</a> 
  en komt weer bijeen op 20 juli.
</p>

<p>
  <strong>Vertalers</strong> | Het vertalers<a href="https://wiki.fsfe.org/Teams/Translators">team</a> van de FSFE komt in de eerste helft van augustus bijeen. Bonnie Mehring en Luca Bonissi zullen delen 
  hoe u de FSFE-pagina's kunt vertalen. Het is een goede plaats om te beginnen als u 
  een aanvang zou willen maken met bijdragen aan de FSFE door ons nieuws te vertalen. 
  De datum wordt nog bekend gemaakt; schrijf u in op de <a href="https://lists.fsfe.org/postorius/lists/translators.lists.fsfe.org">e-maillijst voor vertalers</a> om op de hoogte te blijven.
</p>

<figure>
      <img src="https://pics.fsfe.org/uploads/medium/3333cfe90fd3a917d405b1bc9753e5e1.png" alt="Twee mensen en een kraam praten met bezoekers erbuiten."/>
  <figcaption>
    Vrijwilligers in een FSFE-kraam in juni 2022 in Oostenrijk.
  </figcaption>
</figure>

<p>
  <strong>Wenen</strong> | De plaatselijke FSFE-groep <a href="https://wiki.fsfe.org/LocalGroups/Vienna">Wenen</a> was met een <a href="https://blogs.fsfe.org/franz.gratzer/2022/06/26/fsfe-information-stand-at-veganmania-mq-2022/">informatiekraam</a> aanwezig op het Veganmania-straatfestival, met advies over e-mail 
  encryptie, een overzicht van 10 verschillende Vrije Software-distributies en een inleiding tot de vrijheid van software. De folders kwamen goed van pas. De volgende informatiekraam zal in augustus zijn op een ander Veganmania-  festival op het Donau-eiland.
</p>

<p>
  <strong>Vrouwen</strong> | Het FSFE Vrouwen<a href="https://wiki.fsfe.org/Teams/Women">team</a> heeft een 
  inleiding over content managementsystemen gemaakt. CMS Garden nam deel aan de 
  maandelijkse <a href="https://wiki.fsfe.org/Teams/Women/Notes">bijeenkomst</a>. De CMS 
  Garden e. V. is een actieve vereniging van de gemeenschappen van 11 FOSS 
  content management systemen. Meike Jung van Drupal, Petra Hasenau 
  van Typo3 en Kati Faude van CMS Garden hielden presentaties. Blijf 
  op de hoogte van de volgende bijeenkomst op de <a href="https://lists.fsfe.org/postorius/lists/fsfe-women.lists.fsfe.org">e-maillijst</a>.

</p>
<p>
  <strong>Zürich</strong> | De plaatselijke FSFE-<a href="https://wiki.fsfe.org/LocalGroups/Zurich">groep</a> Zürich 
  besprak de opties voor de volgende stappen voor de ‘Leer zoals de professionals‘ <a href="https://lernenwiedieprofis.ch/">activiteit</a> en noteerde 
  komende conferenties op hun maandelijkse <a href="https://wiki.fsfe.org/Events/Zurich/2022-06-09">bijeenkomst</a>. 
  De volgende ontmoeting is op 14 juli.
</p>

<h2 id="contribute-to-our-newsletter">Draag bij aan onze nieuwsbrief</h2>

<p>
  Als u gedachten, foto's of nieuws wilt delen, stuur ze dan ze naar ons. Zoals altijd is het adres <email>newsletter@fsfe.org</email>. We kijken er naar uit om van u te horen! Als u ons en ons werk ook wilt steunen, wordt dan lid van onze gemeenschap en steun ons met een <a href="https://my.fsfe.org/donate?referrer=newsletter">donatie of een maandelijkse bijdrage</a>. Dank aan onze gemeenschap en alle vrijwilligers, supporters, en donoren die ons werk mogelijk maken. En dank aan onze vertalers, die u in staat stellen om deze nieuwsbrief in uw moedertaal te lezen.
</p>
  
<p>Uw eindredacteur, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2022-07-05" />
  </date>
  <followup>donate</followup>
  <tags>
    <tag key="front-page"/>
    <tag key="newsletter">Nieuwsbrief</tag>
    <tag key="sustainability">Duurzaamheid</tag>
    <tag key="podcast">Software Freedom Podcast</tag>
    <tag key="interview">Interview</tag>
    <tag key="upcyclingandroid">Android Opwaarderen</tag>
    <tag key="career">Vacature</tag>
    <tag key="internal">Intern</tag>
    <tag key="gr">Griekenland</tag>
    <tag key="routers">Routervrijheid</tag>
    <tag key="merchandise">Fan-artikelen</tag>
    <tag key="localgroup">Lokale groep</tag>
    <tag key="dk">Denemarken</tag>
    <tag key="barcelona">Barcelona</tag>
    <tag key="be">België</tag>
    <tag key="berlin">Berlijn</tag>
    <tag key="hamburg-group">Hamburg groep</tag>
    <tag key="it">Italië</tag>
    <tag key="pmpc">Publiek Geld? Publieke Code!</tag>
    <tag key="nl">Nederland</tag>
    <tag key="translations">Vertalers team</tag>
    <tag key="at">Oostenrijk</tag>
    <tag key="women-group">Vrouwen groep</tag>
    <tag key="ch">Zwitserland</tag>       
  </tags>
  <discussion href="https://community.fsfe.org/t/876"/>
   <image url="https://pics.fsfe.org/uploads/medium/7696ea32e340b2b16170bceddc16b6f8.png" alt="Router-illustratie, twee mensen met boeken, persoon houdt een Recht op Reparatie-presentatie."/>
   <translator>André Ockers</translator>
</html>

