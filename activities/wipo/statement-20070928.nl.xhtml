<?xml version="1.0" encoding="UTF-8"?>

<html>
  <version>1</version>
  <author id="greve"/>
  <date>
    <original content="2007-09-28"/>
  </date>

  <head>
    <title>
      waarnemer WIPO - Verklaring op de vergadering van de
      lidsaten van WIPO, 28 September 2007
    </title>
  </head>

  <body>

    <p align="center">
      [ <a href="statement-20070928.pdf">PDF Engelse Versie (44k)</a> ]
    </p>

    <p id="category">
      <a href="/activities/policy.html">WIPO</a>
    </p>
    <h1>Vergadering van de lidstaten van WIPO</h1>
    <h4>
      Vierendertigste serie van vergaderingen, Genève, 24 september -
      3 oktober 2007
    </h4>
    
    <h2>Tussenkomst door de Free Software Foundation Europe (FSFE)</h2>

    <p>
      De FSFE heeft opmerkingen bij verschillende onderwerpen van de
      agenda die men dit jaar voor de bijeenkomst van de lidstaten heeft
      opgesteld. In het belang van het tijdschema en op verzoek van het
      voorzitterschap, dienen we onze opmerkingen schriftelijk in.
    </p>

    <h3>Bedenkingen bij WIPO's aanschaffingsbeslissingen</h3>

    <p>
      In verband met de vragen naar WIPO's technische behoeften en
      systemen, wat in verschillende agendapunten besproken wordt, 
      merkt de FSFE op dat WIPO best de bestaande principes over
      onafhankelijkheid van producenten, interoperabiliteit en Open
      Standaarden opvolgt voor al haar behoeften. Referenties hierover
      zijn te vinden in het European Interoperability Framework (EIF)
      uit het IDABC van de Europese commissie of in andere studies op
      dit gebied uitgevoerd in andere lidstaten.
    </p>

    <p>
      Ervaring leert dat makkelijk 40% van een IT-budget wordt
      opgesoupeerd aan zaken die een gevolg zijn van een gebrek aan 
      interoperabiliteit. Dit probleem van interoperabiliteit is de
      grootste verantwoordelijke voor de oplopende kosten van alle
      gebruikers van informatiesystemen, waaronder dus ook openbare
      instellingen. Dit gebrek aan interoperabiliteit is het logische
      gevolg van een producent-afhankelijk aanschaffingsbeleid en een
      gebrek aan Open Standaarden.
    </p>

    <p>
      Interoperabiliteit en Open Standaarden vormen ook de basis voor
      alle vragen rond duurzame opslag en blijvende toegankelijkheid
      van gegevens en informatie. De FSFE wil hierover opmerken dat het
      afhankelijk zijn van de producten van één bepaald bedrijf om
      toegang te hebben tot haar gegevens en voor haar communicatie met
      de lidstaten volledig in tegenspraak is met het mandaat dat WIPO
      kreeg als intergouvernementele organisatie van alle
      belanghebbenden.</p>

    <p>
      De FSFE stelt dan ook voor dat de Vergadering van de lidstaten
      duidelijke richtlijnen opstelt voor het management van WIPO zodat
      ze zich moeten schikken naar de bestaande principes over
      producent-onafhankelijheid, interoperabiliteit en Open Standaarden
      in al haar aanschaffingsbeslissingen
    </p>

    <h3>Over WIPO's ontwikkelingagenda</h3>

    <p>
      De FSFE feliciteert de lidstaten voor hun beslissing om samen te
      werken aan een concrete lijst van zaken die samen de 
      WIPO-ontwikkelingsagenda moeten vormen. Wij volgen dit proces al
      jaren, we zullen onze visie blijven geven tijdens de discussies
      en willen assisteren bij de implementaties om tot een succesvol
      eindresultaat te komen.
    </p>

    <p>
      Met betrekking tot de commentaren over interoperabiliteit, Open
      Standaarden en producent-onafhankelijkheid vinden wij dat dezelfde
      zaken zouden moeten opgenomen worden in de discussies over de
      ontwikkelingsagenda. Meer bepaald in Cluster A, waar we onder
      andere, maar niet exlusief, items 7, 10 en 11 en gedachten hebben.
    </p>

    <p>
      In Cluster B, meer bepaald bij de items 22 en 23, wil de FSFE de
      rol benadrukken van Vrije Software bij het tot stand brengen en
      onderhouden van een open, competitieve en innovatieve 
      technologische industrie. Vrije Software is vaak de enige
      overblijvende concurrent in een markt die misbruikt wordt door
      naburige monopolies en de beste keuze voor het herstellen van de
      vrije concurrentie.
    </p>

    <p>
      Als referentie hiervoor willen we graag de aandacht vestigen op
      het onderzoek dat als sinds 1998 hierover wordt gevoerd door de
      Europese commissie en waarover het Gerecht van eerste aanleg van 
      de Europese Gemeenschappen recent nog een uitspraak deed. De
      beslissing had betrekking op twee markten, één daarvan was de
      markt van de Workgroup-servers. In deze markt is Vrije Software
      ten gevolge van de hefboomwerking van het desktopmonopoly, dat
      gebaseerd is op het bemoeilijken van interoperabiliteit, de enige
      overblijvende concurrent. Vrije Software vormt er nu de basis voor
      concurrerende producten van niet minder dan vier grote
      producenten.
    </p>

    <p>
      In verband met Cluster C wil de FSFE de nadruk leggen op het 
      belang van de discussie over de rol van Vrije Software bij het
      overdragen van technologie en bij het opbouwen van de nodige
      capaciteit, zoals werd overeengekomen tijdens de World Summit on 
      the Information Society in Genève, waarnaar verwezen in punt 24.
      Ik citeer sectie C3, 10, punt e van het WSIS actieplan:
    </p>

    <blockquote><em>
      "Encourage research and promote awareness among all stakeholders 
      of the possibilities offered by different software models, and the
      means of their creation, including proprietary, open-source and
      free software, in order to increase competition, freedom of choice
      and affordability, and to enable all stakeholders to evaluate 
      which solution best meets their requirements."<br />
      (Aanmoedigen van onderzoek naar en meer bewust maken van alle
      belanghebbenden over de mogelijkheden die worden aangeboden door
      de verschillende softwaremodellen en de wijze waarop ze 
      gecreëerd worden, waaronder propriëtaire, open-bron en vrije
      software. Dit voor het verbeteren van de concurrentie, de vrije
      keuze en de betaalbaarheid. Hierdoor krijgen alle belanghebbenden
      de mogelijkheid om te onderzoeken welke oplossingen het best aan
      hun behoeften voldoen.)
    </em></blockquote>

    <p>
      In het algemeen vindt de FSFE het noodzakelijk om voldoende
      middelen ter beschikking te stellen voor de komende discussies
      over een ontwikkelingsagenda binnen WIPO, zodat men op een
      redelijke termijn tot concrete resultaten kan komen.
    </p>

    <h3>Over de toekomstige activiteiten van de SCCR en SCP</h3>

    <p>
      In verband met agendapunt 17, de toekomstige activiteiten van de
      SCCR, wil de FSFE opnieuw haar steun bevestigen voor de 
      gezamenlijke verklaring in september 2006 van Certain Civil
      Society en vertegenwoordigers van de industrie en de
      rechtenhouders over de proeftekst met basisvoorstellen voor
      SCCR 15.
    </p>

    <p>
      Gezien de hoogdringendheid van verschillende vragen uit het domein
      van het auteursrecht en verwante rechten, waaronder een potentieel
      verdrag over toegankelijkheid van kennis, de vragen rond
      beperkingen en uitzonderingen en de zaken rond alternatieve
      op het auteursrecht gebaseerde systemen die de creativiteit
      moeten stimuleren, zoals Creative Commons en Vrije Software, vindt
      de FSFE dat de SCCR deze thema's een hogere prioriteit moet geven
      dan al die vergaderingen over thema's waarover de volgende jaren
      naar alle waarschijnlijkheid toch geen consensus gevonden wordt.
    </p>

    <p>
      Tenslotte wil de FSFE in verband met agendapunt 19 nog opmerken
      dat volgens ons de SCP de effecten van patenten op gebied van
      IT-standaarden moet analyseren, rekening houdend met de
      perspectieven van potentiële antitrustproblemen aangezien onze
      ervaring geleerd heeft dat deze relevant zijn om een volledig
      beeld te krijgen.
    </p>

 

  </body>

</html>
<!--
Local Variables: ***
mode: xml ***
End: ***
-->
