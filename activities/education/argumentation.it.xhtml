<?xml version="1.0" encoding="UTF-8"?>
<html>
  <version>1</version>

  <head>
    <title>FSFE - Educazione - Argomentazioni</title>
  </head>

  <body>

          <div align="center">
          <h2>Perchè dare precedenza al software libero nelle scuole?</h2>
          </div>

	  <p>Che piaccia o meno, gli insegnanti indurranno i
		i genitori dei propri studenti a comprare software
		proprietario se lo usano a scuola.
		Facendolo, contribuiscono a una selezione basata sul
		denaro, invece il Software Libero utilizzato a scuola
		può essere portato a casa! Il Software Libero è
		software repubblicano:
	  </p>
	  <ul>
	    <li>"Liberté": la libertà di usare, copiare, modificare,
		distribuire, avere accesso al codice sorgente. Puoi
		leggere di più sulle libertà essenziali del Software
		Libero sulla nostra pagina <a href="/freesoftware/freesoftware.it.html">Cosa è il software Libero?</a>.
		</li>
		<li>"Égalité": uguaglianza tra gli utenti, qualsiasi
		mezzo abbia la scuola o la famiglia, una piccola scuola
		senza fondi ha le stesse scelte di una più influente e
		prestigiosa.
		</li>
		<li>"Fraternité": fratellanza, cooperazione e mutuo
		aiuto tra sviluppatori e utenti, tra utenti, tra scuole
		e famiglia.
		</li>
	  </ul>

	  <p> 
	    Quando appropriato, è necessario dare agli studenti capacità di
		programmazione reali, non solo "istruzioni per l'uso"
		di software proprietario. Di conseguenza, essi dovrebbero
		avere accesso incondizionato al codice sorgente, adattarlo
		alle proprie esigenze, e quindi migliorare le applicazioni
		che usano o sviluppano.
		  </p>

		  <p>
	    Il Software Libero è molto veloce e sicuro per le comunicazioni,
		una priorità per la scuola per l'accesso a Internet e la Posta
		Elettronica... Il Software Libero permette la gestione remota,
		una necessità per la sua installazione in grandi scuole.
		Il Software Libero è impermeabile ai virus esistenti.
		  </p>

		  <p>
	    Le scuole devono allontanarsi dal consumismo. E' necessario
		che le scuole stiano lontane dalle mode o dalla pubblicità
		dell'industria del software. Il Software Libero permette
		al software di durare a lungo perchè non c'e' necessità di
		acquistare l'ultima release di un software per ottenere
		un miglioramento. Gli aggiornamenti possono essere sviluppati
		immediatamente (così non si dipende dalla buona volontà di
		un editore) e condivisi con altri utenti in tutto il mondo.
		  </p>
		  
		  <p>
	    La conoscenza è universale, lo è anche il Software Libero.
		  </p>

          <p>
	    Nell'educazione, i mezzi sono più limitati che in altri settori,
		perchè devono essere impiegati su una scala più ampia. E` più
		importante pagare la materia grigia (es: aiuto per lo studio
		di progetti, personale e addestramento educativo) o macchine
		aggiuntive piuttosto che pagare licenze proprietarie.
		  </p> 
			
			<p> 
				La versione originale di questo testo è stata scritta da Jean Peyratout
			</p> 
			
  </body>
</html>
<!--
Local Variables: ***
mode: xml ***
End: ***
-->

