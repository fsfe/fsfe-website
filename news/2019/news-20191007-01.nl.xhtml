<?xml version="1.0" encoding="UTF-8"?>
<html newsdate="2019-10-07">

<head>
   <title>Freedomvote schijnt voor landelijke verkiezingen haar licht op Zwitserse kandidaten</title>
</head>

<body>

<h1>Freedomvote schijnt voor landelijke verkiezingen haar licht op Zwitserse kandidaten</h1>

<p newsteaser="yes">
Freedomvote.ch is terug. Het doel van de Zwitserse Freedomvote-campagne is kiezers te adviseren over de kandidaten die meedoen aan de verkiezing. Net als in de vorige editie in 2015 biedt het kandidaten de mogelijkheid om hun posities ten aanzien van verschillende onderwerpen, waaronder Vrije Software, te presenteren. Meer dan 160 kandidaten doen al mee en bewijzen dat voor kiezers en kandidaten digitale onderwerpen steeds belangrijker worden.
</p>

<p>
In het informatietijdperk willen burgers weten hoe kandidaten zichzelf positioneren ten opzichte van de cruciale uitdagingen van Vrije Software en andere digitale rechten. Software is diep verweven met alle aspecten van onze levens en het is belangrijk dat deze technologie ons tot dingen in staat stelt in plaats van ons te beperken. Vrije Software biedt iedereen de rechten om software te gebruiken, te begrijpen, aan te passen en te delen. Deze rechten helpen andere fundamentele vrijheden zoals vrijheid van meningsuiting, pers en privacy.
</p>
<p>
Freedomvote.ch helpt kiezers bij het ontdekken welke posities kandidaten innemen en welke waarden zij in een verbonden wereld vertegenwoordigen. Zijn zij zich bewust van digitale soevereiniteit?
</p>

<p>
In 2019 is <a href="https://ch19.freedomvote.ch/">freedomvote.ch</a> voor kandidaten en kiezers weer beschikbaar als oriëntatie voor de komende landelijke verkiezingen. Al meer dan 160 kandidaten creëerden een profiel op Freedomvote.ch en toonden hun standpunt over Vrije Software.
</p>

<p>
De verkiezingen voor de Nationale Raad zullen op 20 oktober plaatsvinden. De verscheidenheid en het aantal kandidaten betekenen dat de verkiezingen van 2019 niet eenvoudig zullen zijn, met name ten aanzien van de vragen met betrekking tot rechten en vrijheden in de digitale wereld.
</p>

<p>
Freedomvote.ch helpt door antwoorden en advies te bieden. De profielen kunnen niet alleen met elkaar worden vergeleken: de vragenlijst kan ook door kiezers worden ingevuld en dus direct vergeleken worden met hun eigen waarden en prioriteiten. Deze resultaten kunnen ook op sociale media met het electoraat worden gedeeld door gebruik te maken van de hashtag #freedomvote.
</p>

<p>
<a href="/campaigns/elections/freedomvote.html">Freedomvote.ch</a> wordt gezamenlijk door de lokale FSFE-groep in Zurich en andere organisaties beheerd. Ze werd voor het laatst in <a href="/news/2015/news-20150916-01.html">2015 in Zwitserland</a> gehouden. De software voor <a href="https://github.com/freedomvote/freedomvote">het platform is Vrije Software</a>.
</p>


  </body>
  <tags>
      <tag>front-page</tag>
      <tag content="beleid">policy</tag>
      <tag>freedomvote</tag>
      <tag content="Vraag het uw kandidaten">AYC</tag>
      <tag>Campaigns</tag>
      <tag content="Zwitserland">CH</tag>
  </tags>


 <author id="sander" />
<translator>André Ockers</translator>
</html>


