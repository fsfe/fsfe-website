<?xml version="1.0" encoding="utf-8" ?>

<html>
  <version>1</version>

  <head>
    <title>WSIS en de uitdagingen voor software</title>
  </head>

  <body>
    <center>
    <h1>WSIS en de uitdagingen van software</h1>

      <h3>
        <a href="/about/people/greve/greve.html">Georg C.F. Greve</a><br />
        voorzitter van de Free Software Foundation Europa (FSFE)
      </h3>
      </center>

    <br />

    <h3>Inleiding: De rol van software in onze geïnformatiseerde wereld</h3>

    <p>
      Software is macht in het hele digitale gebeuren. Of zoals professor
      Lawrence Lessig stelde: Code bepaalt wat je kan en niet kan (mag en niet
      mag) in de digitale leefwereld, net zoals wetten dat bepalen in je eigen 
      leefwereld.
    </p>

    <p>
     In het noordelijk halfrond zijn de meeste mensen voor alledaagse zaken,
     zoals communicatie en opleidingen, nu reeds in grote mate afhankelijk van
     software. In het zuidelijk halfrond is deze afhankelijkheid nog veel lager,
     maar dat kan snel veranderen als de projecten voor computeralfabetisering
     en logistieke steun het verhoopte effect hebben. De afhankelijkheid zal nog
     groter zijn dan in het noorden aangezien ze geen 'verouderde' analoge
     infrastructuur hebben om op terug te vallen.
    </p>

    <p>
     De meeste mensen beseffen amper wanneer ze met software aan het werken
     zijn. Professor Weizenbaum voorspelde jaren geleden al dat de meerderheid
     van de softwaregebruikers nauwelijks of niet beseffen dat ze software
     gebruiken, tenzij je ze voor een toestel zet dat overduidelijk een computer
     is. De GSM is hier een mooi voorbeeld van. Met de huidige trend om de PC
     steeds meer in de huiskamer te integreren als mediacenter zal dit
     effect snel toenemen.
    </p>

    <p>
     Software is eigenlijk een verzameling gecodeerde vaardigheden. De mate
     waarin je toegang hebt tot die code bepaalt ook je mogelijkheden om te 
     communiceren met anderen en zelfs je kansen op scholing en werk. Kortom,
     de toegankelijkheid van software bepaalt je kansen in de
     geïnformatiseerde samenleving. 
    </p> 

    <p>
     Als specifieke vaardigheden van enkele personen gebundeld worden tot
     software, kan de hele gemeenschap taken uitvoeren waarvoor ze eigenlijk
     de vaardigheden missen. Een voorbeeld hiervan zijn de
     fotobewerkingsprogramma's. Hier is het kennen van enkele symbolen al
     voldoende om met een eenvoudige muisklik de meest ingewikkelde Fast Fourier
     Transformaties (FFT) uit te voeren.
    </p>

    <p>
     Terwijl veel vragen over software nauw verband houden met de zaken die
     besproken werden op de wereldtop over de geïnformatiseerde samenleving
     (WSIS), bemoeilijkte de erkenning van de culturele impact van software 
     vaak de discussies.
    </p> 

    <h3>Het conflict tussen de softwaremodellen</h3>

    <p>
     In tegenstelling tot de meeste regeringen, die software alleen als een
     economisch gegeven bekijken, hebben enkele grote bedrijven de politieke
     macht van software ontdekt. Door software hun eigendom te maken krijgen ze
     absolute macht over de gebruikers -- particulieren, andere bedrijven en
     regeringen -- en kunnen zo bepalen aan welke regels zij zich moeten houden.
    </p>

    <p>
     Niet vrije software blijft altijd onder controle van de licentiegever,
     nooit van de gebruiker. Met de hedendaagse wereldwijde netwerken kan de
     controle zelfs van op afstand uitgeoefend worden, ongeacht het om
     particulieren of regeringen gaat.
    </p>

    <p>
      Deze afhankelijkheid van niet vrije software is zeer besmettelijk..
    </p>

    <p>
     Protocollen worden geheim gehouden en bestaande standaards worden
     verbroken. Deze protocollen worden niet geheim gehouden omdat ze
     waardevol zijn. Ze halen hun waarde alleen uit het feit dat ze geheim zijn.
     Het bedrijf Microsoft heeft duidelijke voorbeelden van beide situaties,
     er is de
      <a href="/activities/ms-vs-eu/ms-vs-eu.html">Europese kartelzaak</a>
      en de
      <a
      href="http://www.nwfusion.com/news/2000/0511kerberos.html">
      aanpassingen aan de Kerberos standaard</a>.
    </p>

    <p>
     Het tegenovergestelde model van de niet vrije software wil die
     afhankelijkheid van een eigenaar uitsluiten en alle gebruikers van de
     software gelijke rechten geven. Deze rechten worden gedefinieerd door
     de volgende vier fundamentele vrijheden: De vrijheid de software te mogen
     gebruiken hoe, waar en wanneer men wil. De vrijheid de software te
     bestuderen. De vrijheid de software te veranderen. De vrijheid de software
     te mogen verdelen zowel in originele als in aangepaste vorm.
    </p>

    <p>
      Dit softwaremodel wordt
      <a href="/documents/freesoftware.html">Vrije Software</a> genoemd.
      Soms noemt men het "Open Bron", een naam bedacht door marketing
      mensen in 1998 om meer risicokapitaal aan te kunnen trekken. Dit begrip 
      wordt tegenwoordig vaak misbruikt om niet vrij software onder het mom van
      Vrije Software te verkopen.
    </p> 

    <p>
      Andere veelgebruikte synoniemen zoals "FOSS" -- voor "Free and Open
      Source Software" -- en "FLOSS" -- voor "Free, Libre and Open Source
      Software" -- zijn letterwoorden die weinig aan de verbeelding overlaten
      en op een duidelijke manier mee de ideologie willen verspreiden dat we 
      van software geen politiek thema moeten maken.
    </p>

    <p>
      Aangezien al de benamingen synoniemen zijn, zullen we voor de
      eenduidigheid in dit document steeds de term Vrije Software gebruiken.
    </p>

    <h3>Vrije Software op WSIS</h3>

    <p>
      De vrije softwaregroepen werden pas betrokken bij het WSIS tijdens 
      <a href="/activities/wsis/debriefing-paris.html">
      de tussentijdse ontmoeting in Parijs (juni 2003)</a>.
      Op dat moment waren de
      producenten van niet vrije software er al in geslaagd de politieke
      gevolgen van softwarekeuze uit de teksten te weren, door de verschillen 
      tussen de modellen voor te stellen als een puur technische kwestie.
    </p>

    <p>
      De zaken die verband houden met deze
      <a href="/activities/wsis/issues.html">intellectuele verarming,
      de gelijke en volledige toegang tot software, kortom alles wat de 
      digitale culturele technieken betreft</a>,
      worden voor het WSIS besproken door de
      <a href="http://www.wsis-pct.org">Patents, Copyrights and Trademarks
        (PCT) Working Group</a>.
    </p>

    <p>
      Dankzij een gezamenlijke actie van de PCT-groep en enkele regeringen,
      vooral de Braziliaanse, is men gestopt met het verwijderen van de
      bedenkingen over software uit de documenten. Er is eerder een
      omgekeerde trend ontstaan.
    </p>

    <p>
      Deze positieve trend zette zich voort in de daaropvolgende
      voorbereidende vergaderingen, waar vrije software, patenten, het
      copyright en het handelsmerk de meest controversiële onderwerpen
      bleven.
    </p>

    <p>
      Terwijl op de WSIS het debat over
      <a href="/activities/wsis/fs.html">het belang van vrije software in
      relatie tot de fundamentele belangen van de maatschappij</a> nog in volle
      gang was, werd er, na aandringen van de PCT-groep, toch een duidelijke
      stelling ingenomen over <a href="/activities/wsis/ps-20030923.html">de
      gevolgen van softwarekeuze en die van vrije software in het
      bijzonder</a>:
    </p>

    <p class="indent">
      "Software is zowel het medium voor, als de vormgevende structuur van
      het hele digitale gebeuren. Het hele informatietijdperk zal erop gebouwd
      worden. Alhoewel vrije software slechts werd voorgesteld als een model
      voor technische ontwikkeling, is het veel meer dan dat. Het is een model
      dat garant moet staan voor gelijke kansen en volledige vrijheid voor
      regeringen, economieën en de hele samenleving. Het geeft een realistisch
      model dat op alle deelgebieden van de samenleving kan toegepast worden.
      Het kan de concurrentie en innovatie van software nieuw leven
      inblazen en is de beste garantie om iedereen de kans te geven deel te
      nemen aan een welvarende informatie- en kennismaatschappij."
    </p>

    <p>
      Wat later werd
      <a href="/activities/wsis/cs-benchmarks-03-11-14.html">vrije software
      als essentieel referentiepunt</a> verkozen:
    </p>

    <p class="indent">
      "Software wordt de belangrijkste culturele techniek van het digitale
      tijdperk en toegang tot de software zal dan ook bepalen wie wel en niet
      kan deelnemen aan de geïnformatiseerde wereld. Vrije Software met zijn
      vier principiële vrijheden -- vrij gebruik, vrije studie, recht om de
      software te veranderen en recht om hem te verdelen -- wordt een 
      essentiële bouwsteen voor een versterkende, makkelijk uitbreidbare en
      alles omvattende digitale samenleving. We mogen geen enkel softwaremodel
      verbieden of tegenwerken, maar moeten wel de Vrij Software promoten voor
      de unieke sociale, opvoedkundige, wetenschappelijke, politieke en
      economische voordelen en kansen die het ons biedt."
    </p>

    <p>
      Ondanks de massieve steun voor niet vrije software vanuit de industrie
      en van verschillende regeringen, vooral die van de V.S. en van
      verschillende Europese staten waaronder Groot-Brittanië, bleek het toch
      niet langer mogelijk de politieke gevolgen van software te loochenen.
    </p>

    <p>
      In de aangenomen slotverklaring werd zowel in de principeverklaring
      (Declaration of principles) als in het actieplan (Plan of action) het
      begrip softwaremodel opgenomen. Het actieplan roept alle regeringen op:
      <a href="/activities/wsis/debriefing-geneva.html">"De mogelijkheden van de
      verschillende softwaremodellen bekend te maken aan alle belanghebbenden
      en het onderzoek ernaar te bevorderen."</a>
    </p> 

    <h3>Na de wereldtop</h3>

    <p>
      Vrije Software kreeg veel politieke aandacht tijdens WSIS, maar terwijl
      veel organisaties de principes erkenden, blijven ze niet vrije software
      gebruiken. De gevolgen hiervan voor de ontwikkelingslanden is nooit
      ernstig onderzocht, maar enkele gevolgen lijken logisch.
    </p>

    <p>
      Organisaties die anderen iets gaan opleggen of aanpraten wat ze zelf niet
      gebruiken kan leiden tot grote psychologische schade. Vooral in zuiderse
      landen ontstaat snel de indruk dat zij zich moeten tevreden stellen met
      enkele broodkruimels.  Wat erg is aangezien net het omgekeerde waar is.
    </p>

    <p>
      Het is nog veel erger dat door het gebruiken van niet vrije software
      en het promoten ervan in de zuiderse landen, organisaties vaak hun eigen
      werk te niet doen.
    </p> 

    <p>
      Terwijl ze de zuiderlijke landen proberen te bevrijden van de
      afhankelijkheid van het Noorden en hun democratieën te versterken, doen
      ze net het omgekeerde. Om de situatie op korte termijn vlug te verbeteren
      geven ze oplossingen die nieuwe afhankelijkheden op langere termijn
      creëren. Zodat ze ons blijven nodig hebben om vooruit te raken in de 
      geïnformatiseerde wereld.
    </p>

    <p>
      Dat is waarom Sergio Amadeu da Silveira, voorzitter van het National
      Information Technology Institute (ITI) in Brazilië, het niet vrije
      softwaremodel graag vergelijkt met de verkoopstechnieken van 
      drugdealers: het eerste shot is gratis!
    </p>

    <p>
      Alhoewel er sterke vooruitgang geboekt is, blijft er veel werk over voor
      alle spelers: de regeringen, de bedrijven en de gemeenschappen. Zoals de 
      principeverklaring en het actieplan reeds aangeven, moeten ze allen 
      proberen de politieke, sociale en economische kant van software samen
      met de technologische mogelijkheden ervan te evalueren.
    </p>

    <p>
      Om hun politieke onafhankelijkheid en democratische basis te behouden,
      zullen regeringen er bewust voor moeten kiezen hun sociale en economische
      structuren te versterken met commerciële en niet commerciële Vrije
      Software. Bedrijven die gebruik maken van Vrije Software of betrokken
      zijn bij de ontwikkeling ervan, zullen uit eigen commercieel belang een
      tegengewicht moeten vormen voor de verdedigers van de niet vrije
      software. Tenslotte zouden ook alle gemeenschappen vrije software moeten
      gebruiken en promoten om hun eigen geloofwaardigheid te behouden.
    </p>

    <p class="indent">
      <strong>Dit artikel verscheen origineel in het Engels in:</strong><br />
      ICT Task Force Series 8 (2005):<br />
      The World Summit on the Information Society -- Moving from the Past into
      the Future.<br />
      Opening Statement by Kofi Annan, Preface by Yoshio Utsumi<br />
      Edited by Daniel Stauffacher and Wolfgang Kleinwächter
    </p>
  </body>

  <translator>Rolf Camps</translator>
</html>
<!--
Local Variables: ***
mode: xml ***
End: ***
-->
