<?xml version="1.0" encoding="utf-8"?>
<html newsdate="2017-05-15" type="newsletter">
  <version>1</version>

  <head>
    <title>FSFE Newsletter - Maggio 2017</title>
  </head>
  <body microformats="h-entry">

    <h1 class="p-name">FSFE Newsletter - Maggio 2017</h1>


<h2>Daniel Pocock è il nuovo rappresentante della Fellowship</h2>

<p>Dal 10 al 24 aprile 2017 la FSFE ha tenuto <a href="https://wiki.fsfe.org/Activities/Election/FellowshipElection_2017">la nona votazione annuale per l'elezione di un rappresentante della Fellowship</a> per rappresentare la comunità e la Fellowship della FSFE all'<a href="https://wiki.fsfe.org/Teams/GA">Assemblea Generale della FSFE</a>. L'Assemblea Generale è costituita dai membri della FSFE e.V. ed è l'organo legale della FSFE. Essa è responsabile della strategia di pianificazione, di spesa, di definizione dell'agenda, di esonero, e dell'elezione e richiamo del Consiglio Esecutivo e del Responsabile Finanziario. <a href="/news/2017/news-20170425-01">Il vincitore dell'elezione di quest'anno è... Daniel Pocock!</a> </p>

<p><a href="https://wiki.fsfe.org/Activities/Election/FellowshipElection_2017#Daniel_Pocock">Daniel Pocock</a> è risultato il primo su sette candidati per la carica, presentandosi con una descrizione all'interno della nostra <a href="https://wiki.fsfe.org/Activities/Election/FellowshipElection_2017">pagina wiki per le Elezioni della Fellowship 2017</a> e partecipando alla <a href="https://wiki.fsfe.org/Activities/Election/FellowshipElection_2017#Hustings">campagna elettorale pubblica</a>. Sfortunatamente furono annunciate due date differenti per la campagna elettorale, ma il log-file è disponibile online per quelli che l'hanno persa.</p>

<p>La FSFE ringrazia Nicolas Dietrich, il precedente rappresentante della Fellowship, per i suoi contributi durante gli ultimi due anni e dà il benvenuto a Daniel Pocock in qualità di nuovo rappresentante. Sono disponibili <a href="https://danielpocock.com/fsfe-fellowship-representative-and-upcoming-events">le conclusioni personali di Daniel sul suo blog</a>.</p>

<hr />

<p>Aiutaci a crescere e fare la differenza nel 2017
<a href="https://my.fsfe.org/donate?referrer=nl2017-05">https://fsfe.org/join/nl2017-05</a></p>

<hr />

<h2>Che altro abbiamo fatto? Dentro e fuori la FSFE</h2>

<ul>

<li>Dal 26 al 28 aprile si è tenuto a Barcellona, Spagna, <a href="/activities/ln/llw.html">il seminario annuale della FSFE Software Libero e Concessione di Licenza (LLW)</a>. Quest'anno abbiamo raccolto 120 esperti legali da tutto il mondo per condividere la loro conoscenza ed esperienza in un evento di 3 giornate che ha abbracciato più di 35 presentazioni su numerosi aspetti legali, dagli <a href="https://lwn.net/SubscriberLink/721540/7831c0949927d665/">open data</a> agli strumenti, ai brevetti software ed alle <a href="https://lwn.net/SubscriberLink/721458/be70cd561648d22f/">sfide esistenti per la concessione di licenze Software Libero</a>.</li>

<li>Armijn Hemel e Shane Coughlan, membri del Legal Team della FSFE, <a href="http://www.prnewswire.com/news-releases/linux-foundation-and-free-software-foundation-europe-introduce-resources-to-support-open-source-software-license-identification-and-compliance-300444721.html">hanno pubblicato una guida</a> per le startup, le piccole imprese, e per gli ingegneri sulla <a href="https://www.linuxfoundation.org/news-media/research/practical-gpl-compliance">"Pratica alla conformità GPL"</a>. La guida è progettata per chiarire la conformità alla GPL e per facilitare a livello pratico il lavoro degli ingegneri.</li>

<li>Lo stato della Germania maggiormente popolato, la Renania Settentrionale-Vestfalia, terrà le elezioni generali il 14 Maggio 2017. La FSFE si è unita alla "coalizione della Libera conoscenza" che per la prima volta ha sviluppato un <a href="https://www.digital-o-mat.de/">"Digital-o-Mat"</a>. Un "Digital-o-Mat" è uno strumento che aiuta quei votanti che sono preoccupati per i diritti digitali e per le libertà, a decidere per quale partito votare durante queste elezioni. Otto domande guidano gli utenti a scegliere le proprie preferenze su aspetti importanti della società digitale; per esempio domande circa l'uso del Software Libero, degli Open Data o di risorse per l'Educazione Aperta. Dopo averle compilate gli utenti vedranno quale partito meglio incontra le loro preferenze, inoltre gli utenti possono navigare i dettagli esplicativi sulle posizioni dei partiti relativi ad ogni aspetto. L'interfaccia per la Renania Settentrionale-Vestfalia è in Tedesco, ad ogni modo il <a href="https://github.com/dsstio/digital-o-mat">software sottostante</a> è Software Libero e consente di essere adottato per altri scopi.</li>

<li>Sul <a href="https://planet.fsfe.org/">Pianeta della FSFE</a>, abbiamo avuto un dialogo interessante fra Jonas Öberg, il nostro direttore esecutivo, e Daniel Pocock, il nostro rappresentante della Fellowship. Jonas sostiene che <a href="http://blog.jonasoberg.net/using-proprietary-software-for-freedom/">qualche volta si può usare software proprietario per promuovere software libero e open source</a>, sebbene si dovrebbe essere consapevoli dei rischi che ci si potrebbero ritorcere contro, e Daniel Pocock risponde sul suo blog con <a href="https://danielpocock.com/risks-of-using-proprietary-software">"il rischio del software proprietario"</a> e che "nessun affare può essere migliore di un cattivo affare", intendendo che se non puoi raggiungere qualcosa con il Software Libero dovresti considerare di farne a meno.</li>

<li>Paul Hänsch, uno degli amministratori di sistema della FSFE, ha organizzato il <a href="https://wiki.fsfe.org/Teams/WikiCaretakers/Hackathon2017">primo meeting dei curatori del wiki</a>. <a href="https://wiki.fsfe.org/Teams/WikiCaretakers">I curatori del wiki sono un gruppo di volontari</a> che aiutano ad organizzare le informazioni all'interno del wiki e rendono semplice il contributo al wiki da parte di altri.</li>

<li>Un <a href="https://www.taringamberini.com/it/blog/fsfe/adozione-lettori-pdf-liberi-nelle-amministrazioni-pubbliche-regionali-quarto-monitoraggio/">monitoraggio mostra</a> che nell'ultimo semestre nove Regioni italiane hanno ridotto la pubblicità di lettori PDF proprietari sui loro siti web, e che una regione italiana ha aumentato il supporto ai <a href="https://pdfreaders.org/">lettori PDF Software Libero</a>. </li>

<li>Il direttore esecutivo della FSFE Jonas Öberg, scrive riguardo "una nuova comprensione della gestione non a scopo di lucro" e utilizza quest'ultima per <a href="http://blog.jonasoberg.net/towards-a-new-understanding-of-non-profit-management/">analizzare le caratteristiche della FSFE</a> negli usi di: tecnocrazia, gerarchia, innovazione e direzione-orientamento. Jonas chiude le sue analisi con alcune riflessioni riguardo il modo con cui gli piacerebbe che evolvesse la FSFE.</li>

<li>La FSFE era presente con un banco alla <a href="https://wiki.fsfe.org/Events/2017/LiMA">Linke Medien Akademie</a> a Berlino/Germania, al 16mo Augsburger Linux Info Tag ad Augsburg/Germania, al FOSS North a Göteborg/Svezia e Linuxtage a Graz/Austria.</li>

</ul>

<h2>Aiutaci a migliorare la newsletter</h2>

<p>Se vedi delle notizie che pensi possano essere incluse, giracele. Se ti piacerebbe condividere pensieri, mandaceli. L'indirizzo è sempre il solito newsletter@fsfe.org. Aspettiamo tue notizie!</p>

<p>Grazie a tutti i <a href="/contribute/contribute">volontari</a>, <a href="https://my.fsfe.org/donate">sostenitori</a> e <a href="/donate/thankgnus">donatori</a> che rendono possibile il nostro lavoro.</p>

<p>I vostri editori,
Erik Albers, Polina Malaja

 <a href="/">FSFE</a></p>

  </body>
  <sidebar promo="about-fsfe" />
  <date>
    <original content="2017-05" />
  </date>
  <followup>dona</followup>
  <tags>
    <tag key="newsletter"/>
  </tags>
  <translator>Tarin Gamberini e Gianfranco Pellegrino</translator>
</html>

