<?xml version="1.0" encoding="UTF-8"?>
<html newsdate="2015-12-16">

<head>
    <title>Το FSFE χρειάζεται τις δωρεές σας για να συνεχίσει το έργο του με το Ελεύθερο Λογισμικό το 2016</title>
	</head>
	<body class="press release">
		<h1>Το FSFE χρειάζεται τις δωρεές σας για να συνεχίσει το έργο του με το Ελεύθερο Λογισμικό το 2016</h1>
	
<p newsteaser="yes">Πολύς κόσμος και πολλές εταιρείες στην σημερινή κοινωνία ωφελούνται από το Ελεύθερο Λογισμικό. Το Ευρωπαϊκό Ίδρυμα Ελεύθερου Λογισμικού βοηθάει τον κόσμο να έχει τον έλεγχο στην τεχνολογία από το 2001. Για να κάνουμε τη διαφορά, όσον αφορά στη δουλειά μας, στοχεύουμε στα 140.000€ από δωρεές μέχρι την 31η Ιανουαρίου, ενώ έχουμε ήδη συλλέξει 60.000€.</p>

<p>Σας παρακαλούμε να μας βοηθήσετε να συνεχίσουμε το έργο μας για το Ελεύθερο Λογισμικό προσφέροντας τη δική σας δωρεά τώρα:</p>

<ul>
<li>Ατομικά, παρακαλούμε να μας στηρίξετε <a href="http://fsfe.org/join">με την εγγραφή σας ως μόνιμο μέλος του FSFE</a> (το μέσο ποσό ανά μόνιμο μέλος ανέρχεται στα 125€ το χρόνο).</li>

<li>Ως νομικό πρόσωπο, παρακαλούμε <a href="/donate/donate.html">να μας στηρίξετε με μια δωρεά</a>. Μπορείτε να γίνετε χρυσός δωρητής για 1000€/μήνα, αργυρός δωρητής για 200€/μήνα, ή χάλκινος δωρητής για 40€/μήνα.</li>
</ul>

<p>Οι δωρητές μας μέχρι στιγμής μας έχουν βοηθήσει στα εξής επιτεύγματα:</p>

<ul>

<li>Ολοκληρώσαμε την επί έξι χρόνια εκστρατεία μας για τα PDFreaders, αφού πείσαμε 1125 δημόσιους φορείς να αφαιρέσουν από τους ιστοτόπους τους διαφημίσεις για ιδιοκτησιακό λογισμικό.</li>

<li>Συνεισφέραμε στον τερματισμό των υποχρεωτικών router στη Γερμανία, βάσει ενός νόμου που εξασφαλίζει την ελευθερία των χρηστών να επιλέξουν οι ίδιοι το δικό τους router Ελεύθερου Λογισμικού. Αυτό θα μπορούσε να αποτελέσει παράδειγμα και για την υπόλοιπη Ευρώπη και εμείς θα στηρίξουμε παρόμοιες νομοθεσίες, όπου χρειαστεί.</li>

<li>Είμαστε ενεργοί στην Ευρωπαϊκή πολιτική:
Η αξιολόγησή μας της Στρατηγικής για την Ενιαία Ψηφιακή Αγορά για την Ευρωπαϊκή Επιτροπή έγινε αποδεκτή και αναμένουμε και άλλους θεσμούς της ΕΕ να ακολουθήσουν τις προτάσεις μας.</li>

<li>Κατά μέσον όρο στέλνουμε ένα προωθητικό πακέτο κάθε μέρα. Οι υποστηρικτές μας χρησιμοποιούν πολύγλωσσο υλικό για την ενημέρωση του κόσμου σχετικά με την ελευθερία του λογισμικού στις εταιρείες τους, στα πανεπιστήμια, στα σχολεία, στις βιβλιοθήκες και στις καφετέριες, ή σε ενημερωτικά περίπτερα.</li>

</ul>

<p>Την επόμενη χρονιά θέλουμε να αυξήσουμε την πίεσή μας ώστε <strong>όλο το με δημόσια χρηματοδότηση λογισμικό να κυκλοφορήσει ως Ελεύθερο Λογισμικό</strong>, και να ενισχύσουμε το δικαίωμα όλων μας να πειραματιζόμαστε με τον τεχνικό μας εξοπλισμό και το λογισμικό<strong></strong>.</p>

<p>Για να επιτύχουμε αυτούς τους στόχους:</p>

<ul>

<li>παρέχουμε κατάρτιση στους εθελοντές της εκστρατείας μας προκειμένου να βελτιώσουν την αποτελεσματικότητά τους και να τους παρέχουμε μεγαλύτερη ποικιλία σε διαφημιστικό υλικό·
και</li>

<li>ξεκινάμε το συντονισμό των ομάδων που ασχολούνται με θέματα Ελεύθερου Λογισμικού και που είναι ενεργές στην Ευρώπη.</li>

</ul>

<p>Επιπρόσθετα, θα συνεχίσουμε τις προσπάθειές μας να εξαφανίσουμε τα εμπόδια στην ελευθερία του λογισμικού και να ενθαρρύνουμε τον κόσμο να χρησιμοποιεί και να αναπτύσσει Ελεύθερο Λογισμικό.
Η κύρια ενασχόλησή μας παραμένει η καθοδήγηση εταιρειών να υιοθετήσουν το Ελεύθερο Λογισμικό, εκπαιδεύοντας τα νομικά τους τμήματα προκειμένου να κατανοήσουν τις άδειες χρήσης Ελεύθερου Λογισμικού.</p>

<p>Ακόμα υπάρχουν αυξανόμενες προκλήσεις: αδιαφανείς διεθνείς συνθήκες και πολύπλοκες διαδικασίες πολιτικής απαιτούν προσεκτικές προσεγγίσεις για την αποτελεσματική εφαρμογή της ελευθερίας στο λογισμικό. Πρέπει να μένουμε συνεχώς σε επαφή με τέτοιες εξελίξεις.</p>

<p>Για το λόγο αυτό <strong>η στήριξή σας είναι σημαντική για εμάς</strong>. Γι αυτό, στηρίξτε μας, είτε με την <a href="http://fsfe.org/join">εγγραφή σας ως μόνιμο μέλος,</a> είτε με μια <a href="/donate/donate.html">εταιρική δωρεά</a>.</p>

	<tags>
		<tag>front-page</tag>
    <tag content="Fundraising">Fundraising</tag>
	</tags>

</body>
</html>
