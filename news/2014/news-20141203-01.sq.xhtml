<?xml version="1.0" encoding="UTF-8"?>
<html newsdate="2014-12-03">
	<head>
		<title>Shfrytëzoni sigurinë, përmes një karte të mençur, dhe përkrahni punën e FSFE-së gjatë 2015-s</title>
	</head>
	<body class="press release">
        <h1>Shfrytëzoni sigurinë, përmes një karte të mençur, dhe përkrahni punën e FSFE-së gjatë 2015-s</h1>

<p newsteaser="yes">Free Software Foundation Europe është një organizëm 
jofitimprurës, mbarëeuropian, i themeluar më 2001-shin për t’u fuqizuar 
përdoruesve kontrollin e teknologjisë. Për t’i bërë të mundur organizmit
të intensifikojë punën e vet me Komisionin Europian dhe të rrisë numrin
e personave të ndjeshëm ndaj Software-it të Lirë, FSFE-ja ka nevojë për
190 mijë euro të tjera për punën e vet gjatë 2015-s. Vitin e ardhshëm, 
FSFE-ja do të ushtrojë më shumë trysni se kurrë për ndërthurjen e lirisë
së software-it në indet e shoqërisë tonë.</p>

<p>Komisioni i ri Europian po përcakton drejtimin e politikave të veta
për pesë vitet e ardhshme. FSFE-ja është në kontakte të shpeshta me stafin
e Komisionit, që sheh në Bruksel rreze drite për Software-in e Lirë. Për
2015-n, FSFE-ja dëshiron ta përdorë këtë impuls për të nxitur ndryshime
në prokurimin e software-it, standardizimin e tij, dhe pavarësinë e zgjedhjes
së pajisjeve, dhe të krijojë përparim të njëmendtë për Software-in e Lirë dhe
Standardet e Hapura.</p>

<p>Në të njëjtën kohë, më 2015-n FSFE-ja do të mbërrijë në më shumë njerëz dhe
vende ku njerëzit ende nuk dinë gjë mbi Software-in e Lirë. FSFE-ja do ta zgjerojë
rrjetin e vet të grupeve vendore nëpër Europë. Organizmi përkthen vazhdimisht,
në shumë gjuhë europiane <a
href="/contribute/spreadtheword.en.html#promo-material">materialet e veta 
promocionale</a> gjithnjë e më popullore. Vullnetarët vendorë mund të përhapin
fjalën rreth Software-it të Lirë përmes porositjes së paketave promocionale falas,
dhe shpërndarjes së materialeve në biblioteka, kinema, dyqane dhe vende të tjera,
duke zgjeruar shumë rrezen e veprimit për mesazhin e Software-it të Lirë.</p>

<p>Rruga më e mirë për të përkrahur punën e FSFE-së është <a href="/join/join.html">anëtarësimi
<strong>si Anëtar Shok (anëtar që, veç të tjerash, kontribuon ekonomikisht te
FSFE-ja</strong>)</a>. Puna e FSFE-së për një shoqëri të lirë përfiton 
drejtpërsëdrejti nga të gjitha kontributet e Anëtarësisë Shok. Anëtarëve Shok 
u jepet një <a href="/fellowship/card.html">kartë të mençur Anëtarësie Shok</a>, 
e fjalës së fundit, e cila, tok me software-in e lirë GnuPG për kodime dhe me
një lexues kartash, mund të përdoren për të nënshkruar dhe koduar email-e, për
sigurim kyçesh SSH, për hyrje të sigurt në një kompjuter prej një makine potencialisht
të pasigurt, ose për depozitimin e kyçeve të shifrimit të hard diskut të përdoruesit.
Meqë kyçi i kodimit është i depozituar te vetë karta, është thuajse e pamundur
të vidhet.</p>

<p>Ka edhe një mundësi tjetër: kryerja e një <a href="/donate/onetime-donation.html">
dhurimi për FSFE-në</a>.</p>

<p>Që të vazhdojë punën e vet gjatë 2015-s, FSFE-së do t’i duhen 420 mijë euro 
gjithsej. Organizmi ka siguruar tashmë 230 mijë euro, falë anëtarëve ekzistues, 
dhurimeve normale, dhe shitjeve të sendeve të ndryshme. FSFE-së i duhen edhe
190 mijë euro që të garantojë punën e saj gjatë 2015-s.</p>

<ul class="hide">
  <li><a href="http://blogs.fsfe.org/gerloff/2014/12/01/preview-what-fsfe-did-in-2014/">Postimi te blogu i Karsten Gerloff-it mbi punën e FSFE-së gjatë 12 muajve të fundit</a></li>
</ul>

</body>

<sidebar promo="about-fsfe">
<div id="related-content">
<h3>Lexoni Gjithashtu</h3>
<ul>
  <li><a href="http://blogs.fsfe.org/gerloff/2014/12/01/preview-what-fsfe-did-in-2014/">Postimin te blogu i Karsten Gerloff-it mbi punën e FSFE-së gjatë 12 muajve të fundit</a></li>
</ul>
<h3>FSFE’s Funds</h3>
<ul>
  <li><a href="/donate/thankgnus.html">Dhuruesit tanë</a></li>
  <li><a href="/about/funds/funds.html">Fonde</a></li>
  <li><a href="/donate/hardware.html">Dhurime</a></li>
  <li><a href="/about/graphics/sponsoring/sponsoring.html">Grafikë sponsorizimesh</a></li>
</ul>
</div>
</sidebar>


	<tags>
    <tag>front-page</tag>
    <tag>funding</tag>
	</tags>
</html>
