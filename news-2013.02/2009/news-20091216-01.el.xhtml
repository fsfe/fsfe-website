<?xml version="1.0" encoding="UTF-8" ?>


<html newsdate="2009-12-16">
<head>
	<title>FSFE: Ο διακανονισμός της Ευρωπαϊκής Επιτροπής με τη Microsoft στην υπόθεση 
        των περιηγητών ιστού</title>
</head>
<body>

<h1>Το FSFE καλωσορίζει τη διεύρυνση των επιλογών του χρήστη στους περιηγητές, προειδοποιεί
ότι το Ελεύθερο Λογισμικό εξαιρείται από τη διαλειτουργικότητα</h1>
 
<p newsteaser="yes">Το Ευρωπαϊκό Ίδρυμα Ελεύθερου Λογισμικού συγχαίρει την Ευρωπαϊκή
Επιτροπή για την πίεση προς τη Microsoft να δώσει στους χρήστες περισσότερες επιλογές
ανάμεσα σε διαφορετικούς περιηγητές. "Η οθόνη επιλογών θα κάνει τους χρήστες να
συνειδητοποιήσουν ότι μπορούν να κάνουν τις δικές τους επιλογές", λέει ο Karsten Gerloff,
Πρόεδρος του FSFE. "Είμαστε ευτυχείς που το FSFE έχει βοηθήσει την Επιτροπή στη θέσπιση ορίων
στο μονοπώλιο συστημάτων γραφείου της Microsoft".</p>

<p>
Η Επιτροπή ανακοίνωσε σήμερα ότι έχει προχωρήσει σε διακανονισμό με την υπόθεση της
αντιμονοπωλιακής νομοθεσίας εναντίον της Microsoft σχετικά με τους περιηγητές ιστού.
Το FSFE συμμετείχε στην υπόθεση ως ενδιαφερόμενο τρίτο μέρος. "Η Microsoft έχει κάνει
κατάχρηση της κυρίαρχης θέσης της στην αγορά με στόχο να πετάξει τους ανταγωνιστές εκτός
με την πρόσδεση του δικού της περιηγητή στο λειτουργικό σύστημα των Windows", λέει ο Gerloff.
"Η συνεχής άρνηση της εταιρίας να συμμορφωθεί με τα 
<a href="http://fsfe.org/projects/os/def.html">Ανοικτά Πρότυπα</a> σημαίνει και ότι πολλοί
ιστοχώροι σήμερα είναι σχεδιασμένοι να λειτουργούν μόνο με τον Internet Explorer,
αφήνοντας τους χρήστες άλλων περιηγητών με μειονέκτημα".
</p>


<h2>Διαλειτουργικότητα</h2>

<p>
Η Ευρωπαϊκή Επιτροπή διερευνά και τον τρόπο με τον οποίο η Microsoft
αποτρέπει τους ανταγωνιστές να δημιουργούν διεπαφές με πολλά από τα
προγράμματά της εφαρμογών γραφείου. Η Microsoft έχει προσφέρει μια 
μονομερή δέσμευση. Αλλά αυτές οι υποσχέσεις είναι άχρηστες για τους
προγραμματιστές Ελεύθερου Λογισμικού, αφού αποκλείουν την εμπορική χρήση 
των πληροφοριών διαλειτουργικότητας της Microsoft.
</p>

<p>
Ο Carlo Piana, νομικός σύμβουλος του FSFE, λέει: "Οι δεσμεύσεις πατεντών είναι
σαφώς ανεπαρκείς, επειδή δεν επιτρέπουν την εμπορική εκμετάλλευση. Αυτές απαγορεύουν
στο Ελεύθερο Λογισμικό να ανταγωνιστεί, αυτό που είναι ο μεγαλύτερος ανταγωνιστής
στα προγράμματα της Microsoft. Αντίθετα, η Microsoft θα συνεχίσει να απειλεί τους
προγραμματιστές του εμπορικού Ελεύθερου Λογισμικού και τους πελάτες τους με FUD (fear, uncertainty and doubt - φόβο, αβεβαιότητα και αμφιβολία) για τις πατέντες."
</p>

<p>
Ο Πρόεδρος του FSFE Karsten Gerloff δηλώνει: "Καλωσορίζουμε την απόφαση της Επιτροπής
να κρατήσει την έρευνα για τη διαλειτουργικότητα ανοιχτή ενώ παρακολουθεί αν οι 
υποσχέσεις της Microsoft βοηθούν στην προώθηση του ανταγωνισμού. Είμαστε βέβαιοι
ότι η Επιτροπή θα λάβει μέτρα αν η δέσμευση δεν βελτιώνει την κατάσταση για το
Ελεύθερο Λογισμικό".
</p>


</body>
</html>
<!--
Local Variables: ***
mode: xml ***
End: ***
-->
