<?xml version="1.0" encoding="UTF-8"?>
<html newsdate="2013-05-03">
  <head>
	<title>Dita Ndërkombëtare Kundër DRM-së: kundërvihuni teknologjive të cunguara me dashje</title>
  </head>
  
  <body>

    <h1>Dita Ndërkombëtare Kundër DRM-së: kundërvihuni teknologjive të cunguara me dashje</h1>

<p newsteaser="yes">Këtë të premte, 23 Maj 2013, FSFE-ja po i bashkohet fushatës së 8-të Ndërkombëtare <a href="http://www.defectivebydesign.org/dayagainstdrm">"Dita kundër DRM-s"</a> në thirrjen për t'i dhënë fund <a href="http://drm.info">Administrimit Dixhital të Kufizimeve - Digital Restrictions Management</a> (DRM). Beteja kundër DRM-s ka fituar forcë javët e fundit. Aktivistë të Lirisë janë bërë kundër DRM-së në HTML5, duke e vënë theksin te efektet e dëmshme mbi risitë dhe lirinë e përdoruesve të kësaj teknologjie. Ditën e sotme Kundër DRM-së, organizmi ynë simotër, Free Software Foundation, do t'i paraqesë në Boston Konsorciumit World Wide Web (W3C)paraqesë nënshkrimet e peticionit që i kundërvihet DRM-së brenda HTML5-s.</p>

<p>Keni ende pak orë kohë për t'u hedhur në veprim: bashkojuni FSFE-së, FSF-së dhe 25 organizmave të tjerë në mbrojtje të lirisë dixhitale, duke nënshkruar <a href="http://www.defectivebydesign.org/no-drm-in-html5">peticionin kundër DRM-së brenda HTML5-s</a>.</p>

<p>Me pranimin e sendërtimit të DRM-së brenda HTML5-s, W3C do të dëmtonte ndërveprueshmërinë dhe do t'i hapte rrugën sendërtimit të teknologjive kufizuese drejt e në zemër të internetit.</p>
	
<p>Prodhuesit e pajisjeve dhe korporatat zotëruese të të drejtave të kopjimit prej kohësh i kanë infektuar masivisht produktet e tyre me DRM armiqësore ndaj përdoruesve. Tablete, telefona celularë dhe minikompjuterë të tjerë shiten me mjaft kufizime të trupëzuara, kufizime që cungojnë lirinë e përdoruesit. Propozimi që W3C ka përpara, e shpie edhe më tej krejt këtë.</p>

<p>DRM-ja krijon <a href="http://www.defectivebydesign.org/">mallra të dëmtuar</a> që përdoruesit nuk mund t'i kontrollojnë ose përdorin lirisht. Ajo u kërkon përdoruesve të heqin dorë nga kontrolli i kompjuterëve të tyre dhe kufizon aftësinë për përdorim të të dhënave dhe mediave dixhitale. Kundërvihuni: përdorni Ditën e sotme Kundër DRM-së që të përhapni lajmin dhe që zëri juaj të dëgjohet!</p>

  </body>

  <timestamp></timestamp>

  <tags>
    <tag>front-page</tag>
    <tag>en</tag>
    <tag>DRM</tag>
    <tag>W3C</tag>
  </tags>
</html>
<!--
Local Variables: ***
mode: xml ***
End: ***
-->
