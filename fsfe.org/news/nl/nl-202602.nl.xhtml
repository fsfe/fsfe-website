<?xml version="1.0" encoding="utf-8"?>
<html newsdate="2026-02-10" type="newsletter">
<version>1</version>

<head>
	<title>Van FOSDEM tot Vrije Software Dag: gemeenschap, beleid en de vrijheid om code te bestuderen</title>
</head>

<body>

<h1>Van FOSDEM tot Vrije Software Dag: gemeenschap, beleid en de vrijheid om code te bestuderen</h1>

<p>Februari herinnert ons eraan waarom onze Vrije Softwaregemeenschap zo belangrijk is
en waarom het zo leuk is om er deel van uit te maken. Na FOSDEM kijken we nu uit naar de viering van de Ik Hou Van Vrije Software Dag in heel Europa. We zijn ook bezig met onze nieuwste afleveringen van de Podcast Softwarevrijheid, gericht op Europees beleid en een Juridische Hoek over de vrijheid om broncode te bestuderen.</p>

<figure>
<img src="https://pics.fsfe.org/uploads/medium/d2/c0/295d7a30159766138fea566be69a.jpg"
	alt="Afbeelding voor de FSFE-nieuwsbrief met het FSFE-logo linksboven op een blauwe abstracte achtergrond, waarop twee mensen te zien zijn die een presentatie geven in een collegezaal met dia's achter hen, een reeks rode hartjes gevuld met programmeercode en een klassieke gevel met een Spaanse vlag."/>
</figure>


<p>Het begon allemaal in Brussel, op FOSDEM. Zoals altijd was het weekeinde
intens, inspirerend en vol bekende en nieuwe gezichten. Onze stand
werd al snel een plek om even te stoppen, te kletsen en ideeën uit te wisselen, terwijl u
onze nieuwste fan-artikelen kon bemachtigen: twee nieuwe T-shirts (cool kids en
PMPC!) en een nieuw ontwerp van onze ilovefs rode sokken! -<a
href="/order/index.html">vergeet niet dat u alle fan-artikelen op onze website kunt krijgen</a>- Het was voor ons een echt hoogtepunt om met zoveel mensen
persoonlijk in contact te komen, uw verhalen te horen en de gedeelde energie rond Vrije Software te voelen.</p>

<p>FOSDEM is voor ons ook een belangrijke gelegenheid om ons werk te presenteren en te bespreken. Ook dit jaar behoorde de FSFE tot de organisatoren van de
Ontwikkelruimte Juridische &amp; Beleidskwesties. De dag begon met een lezing van Gabriel: <a href="https://media.fsfe.org/w/c9HPQ27Mb8ucgxJhLfy4Hx">"Een introductie tot recht en Vrije Software“</a>, die de toon zette voor een reeks boeiende discussies. Onder hen was Alex, die samen met Michael Schuster en Tommaso Bernabo in gingen op <a
href="https://media.fsfe.org/w/1Doq7FkTms1PriUjhdTYK2">de rol van Vrije
Software in de Verordening Cyberveerkracht, gevolgd door een levendige
V&amp;A </a>met het publiek. Later die dag leidde Lucas een paneldiscussie
over <a href="https://media.fsfe.org/w/1Doq7FkTms1PriUjhdTYK2">het verordenen van interoperabiliteit in de EU,</a> samen met vertegenwoordigers van de Europese
Commissie en Datarechten.</p>

<div class="standout-text-bggreen">
<p>Tijdens FOSDEM hebben we een nieuwe enquête gelanceerd om input te verzamelen over hoe
vrijwillige veiligheidscertificeringsprogramma's voor Vrije Software kunnen worden
ontworpen op basis van artikel 25 van de Verordening Cyberveerkracht. De enquête
bevat 27 vragen, maar deelnemers hoeven niet alle vragen te beantwoorden. We verwelkomen feedback tot eind februari. <a href="https://dialog-cybersicherheit.limesurvey.net/113884">Neem deel aan de enquête</a>!</p>
</div>

<p>Net als in voorgaande jaren trok de Juridische &amp; 
Beleidsontwikkelruimte veel belangstelling, met zeer boeiende 
onderwerpen en doordachte vragen van deelnemers. We willen onze 
organisatoren Karen Sandler, Tom Marble, Bradley M. Kühn en Richard 
Fontana bedanken voor hun hulp bij het tot stand brengen van deze 
ontwikkelruimte. Het is echt een genoegen om dit samen met jullie 
allemaal te organiseren.</p>

<p>Naast deze ontwikkelruimte en het medeorganiseren van twee andere
(Financiering van het Vrije Software ecosysteem en Mobiele Vrije Software), waren verschillende
FSFE-medewerkers ook druk bezig met deelname aan andere ontwikkelruimtes. Tobias was
uitgenodigd om te spreken over <a href="https://media.fsfe.org/w/ccD34bimEMfbToNe68GoSs">Friendica in de
Ontwikkelruimte Sociaal Web</a>, terwijl Bonnie en Sofía onze Europese
programmeerwedstrijd voor tieners, <a href="http://yh4f.org/">Jeugd Hackt Voor Vrijheid</a>, presenteerden. Deze bevindt zich momenteel in de programmeerfase <a
href="https://share.fsfe.org/apps/forms/s/iqeXngDaatNeDd2z9jyCa8se">(registratie
is nog steeds mogelijk!</a>). Daarnaast heeft Bonnie samen met onze vrijwilliger
Øjvind <a href="https://media.fsfe.org/w/if59oTRrd1WZFRnq9ZyWTk">het
publiek kennis laten maken met podcasting met Vrije Software</a>, als onderdeel van de Ontwikkelruimte Audio, Video &amp; Afbeeldingen. Beiden gebruikten FOSDEM ook om een
live-aflevering op te nemen, die we binnenkort zullen publiceren!
</p>

<div class="standout-text-bggreen">
<p>Over podcasts gesproken: in de drukke weken voorafgaand aan FOSDEM hebben we
twee afleveringen van de Podcast Softwarevrijheid, gericht op
Europees beleid: één met een overzicht van de <a href="/news/podcast/2026/episode-44.html">meest relevante huidige EU-initiatieven die van invloed zijn op Vrije Software</a> en een andere met het <a href="/news/podcast/2026/episode-45.html">laatste nieuws over de RED-richtlijn</a>.</p>
</div>

<p>Terug in Brussel kregen we ook spannend nieuws over Ada &amp;
Zangemann! Matthias en onze vrijwilliger Nico namen deel aan het FOSDEM-hoofdprogramma met <a href="https://media.fsfe.org/w/fcJZshU98vy4MySDRVTC9q">een lezing over het automatiseren van de vertaling van een bestseller om
de interesse van kinderen voor programmeren aan te wakkeren</a>. Voor het eerst was de Nederlandse versie van het boek te koop bij onze stand! Met dank aan
Nico, die er hard aan heeft gewerkt om dit mogelijk te maken! Bovendien heeft onze
vrijwilliger Stephane met behulp van een zelfgemaakte braille-printer verschillende exemplaren in het Engels en Duits geproduceerd. Als u iemand kent met een visuele
beperking, neem dan contact met ons op!</p>

<figure>
<img src="https://pics.fsfe.org/uploads/original/b0/8d/c7303651be3562a3a5e1476a9ea8.jpg"
	alt="Microblogbericht met afbeeldingen van een Braille-machine en drie poserende mannen."/>
</figure>

<p>Ondertussen stuurden meer vrijwilligers, ditmaal in december in Denemarken, een
brief naar een Deense parlementaire commissie over de implementatie
van de digitale portemonnee. De lokale FSFE-groep nam deel aan een vervolg,
dat uiteindelijk werd ingediend door IT-Politisk Forening, een lokale
vereniging die beter toegerust is om input te leveren over Deense beleidskwesties.
Dit leidde tot talrijke vragen aan de minister over waarom de komende
digitale portemonnee niet volledig Vrije Software is, zoals dergelijke oplossingen
moeten zijn.</p>

<p>We hebben ook nieuws uit Spanje. Het nieuwste artikel in de Juridische Hoek gaat over een uitspraak van het Spaanse Hooggerechtshof uit september 2025, <a
href="/news/2026/news-20260205-01.html">die
een juridisch precedent schept en het belang van transparantie
in broncodes en algoritmen onderstreept, evenals de ondersteuning van de vrijheid om te studeren!</a> Overheden in Spanje zijn daarom verplicht om burgers inzicht te geven in
de werking van algoritmen die worden gebruikt bij besluitvorming die gevolgen heeft voor burgers.</p>

<h3>Vier met ons Ik Hou Van Vrije Software Dag!</h3>

<p>Terwijl dit alles gebeurde, waren we ook druk bezig
met de voorbereidingen voor iets dat ons na aan het hart ligt: <a href="/activities/ilovefs/">Ik Hou Van Vrije Software Dag</a>, dat deze week plaatsvindt. We maken ons klaar voor het vieren van Vrije Software en de mensen erachter: ontwikkelaars, activisten, vertalers, ontwerpers en supporters die deze beweging maken tot wat ze
is, in heel Europa.</p>

<p>Dit jaar richten we de schijnwerpers op beheerders van Vrije Software, de
toegewijde individuen die ervoor zorgen dat Vrije Softwareprojecten beschikbaar,
functioneel en bijgewerkt blijven op alle systemen. Hun werk is essentieel voor
ons allemaal die dagelijks vertrouwen op Vrije Software. Het onderhouden van pakketten is
vaak tijdrovend en vereist veel middelen, waaronder krachtige systemen om
ze te bouwen, te testen en te repareren.</p>

<p>Met ‘Ik Hou Van Vrije Software Dag 2026’ vieren we hun toewijding, expertise en passie die het ecosysteem van Vrije Software levendig houdt. Laten we hun
inspanningen erkennen en alle beheerders hartelijk bedanken!</p>

<h4 id="how-you-can-celebrate-this-day"><strong>Hoe u deze dag kunt vieren:</strong></h4> 
<ul>
	<li>Doe mee met een lokaal evenement:<br/>
	Duitsland: <a
	href="/events/events.html#event-20260213-03">13
	februari in Neurenberg </a>| <a
	href="/events/events.html#event-20260214-01">14
	februari in Berlijn</a> | 21 februari in Bonn<br/>
	Nederland: <a
	href="/events/events.html#event-20260212-02">12
	februari in Eindhoven |</a> <a
	href="/events/events.html#event-20260213-01">13
	februari in Rotterdam</a> | <a
	href="/events/events.html#event-20260214-02">14
	februari in Amsterdam</a><br/>
	Polen: <a
	href="/events/events.html#event-20260213-02">13
	februari in Warschau</a><br/>
	Spanje: <a
	href="/events/events.html#event-20260213-04">13
	februari in Madrid</a> | <a
	href="/events/events.html#event-20260214-03">14
	februari in Barcelona</a><br/>
	Zwitserland: <a
	href="/events/events.html#event-20260212-01">12
	februari in Zürich</a><br/>
	Verenigd Koninkrijk: <a
	href="/events/events.html#event-20260210">10
	februari in Potteries, Staffordshire</a></li>

<li>Speel onze nieuwe "<a href="https://quiz.fsfe.org/">Ik Hou Van Vrije Software Dag"-kwis </a>met uw vrienden!</li>
<li>Toon uw dankbaarheid: denk aan een Vrije Softwareproject dat u waardeert en neem contact op met de beheerders. Bedank door gebruik te maken met onze <a href="https://sharepic.fsfe.org/#ilovefs">deelafbeelding</a>, <a
href="/contribute/spreadtheword#ilovefs">stickers,
ballonnen</a>, <a href="/activities/ilovefs/artwork/artwork.html">kunst</a>,
of <a href="/order/order.html">fan-artikelen </a>voor
#ilovefs.</li>
<li>Deel uw liefde op sociale media: deel uw waardering met #ilovefs, schrijf een blog, verzend afbeeldingen of <a
href="https://media.fsfe.org/w/p/u3Ep8hRP5vFdbgUE9LKScW">video-boodschappen</a>, of bedank Vrije Software-ontwikkelaren en -bijdragers direct.</li>
<li>Kom in actie: spreken is zilver, bijdragen is goud! Help een Vrije Software-project door te doneren, te vertalen of haar gebruikers te helpen. U kunt ook ons werk steunen door <a href="/donate/donate.html">aan de FSFE te doneren.</a></li>
</ul>

<h3>Uw hulp helpt ons werk vooruit. Dank u wel!</h3> <p>Nu onze 
winterinzamelingsactie is afgerond willen we iedereen die ons steunt, 
inclusief onze geweldige donateurs, enorm BEDANKEN! Wij zitten 
misschien achter het stuur, maar jullie zijn degenen die ons vooruit 
helpen. U kunt ons ook <a href="/donate/donate.html">steunen</a>, <a 
href="/contribute/contribute.html">bijdragen aan ons werk</a> en <a 
href="/about/groups.html">lid worden van onze gemeenschap</a>. Gebruikt 
u sociale media? Vergeet dan niet om ons daar te volgen! U kunt het 
nieuws van de FSFE ook volgen in <a href="/news/news.rss">RSS-lezer</a>.</p>

<p>Uw eindredacteur,<br/> Ana </p>


</body>

	<sidebar promo="about-fsfe"/>
	<date>
	<original content="2026-02-10"/>
	</date>
	<followup>donate</followup>

	<tags>
		<tag key="newsletter">Nieuwsbrief</tag>
		<tag key="front-page"/>
		<tag key="highlights">Hoogtepunten</tag>
	</tags>

<discussion href="https://mastodon.social/deck/@fsfe/"/>
	<image
	url="https://pics.fsfe.org/uploads/medium/d2/c0/295d7a30159766138fea566be69a.jpg"
	alt="Afbeelding voor de FSFE-nieuwsbrief met het FSFE-logo linksboven op een blauwe abstracte achtergrond, waarop twee mensen te zien zijn die een presentatie geven in een collegezaal met dia's achter hen, een reeks rode hartjes gevuld met programmeercode en een klassieke gevel met een Spaanse vlag."/>
<translator>André Ockers</translator>
</html>
