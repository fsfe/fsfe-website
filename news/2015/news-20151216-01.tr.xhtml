<?xml version="1.0" encoding="UTF-8"?>
<html newsdate="2015-12-16">

<head>
    <title>Avrupa Özgür Yazılım Vakfı 2016'daki Özgür Yazılım çalışmaları için bağışlarınıza ihtiyaç duyuyor</title>
	</head>
	<body class="press release">
		<h1>Avrupa Özgür Yazılım Vakfı 2016'daki Özgür Yazılım çalışmaları için bağışlarınıza ihtiyaç duyuyor</h1>
	
<p newsteaser="yes">Toplumumuzdaki bir çok insan ve şirket Özgür Yazılımdan yararlanıyor. Avrupa Özgür Yazılım Vakfı (FSFE), 2001 yılından beri teknolojiyi denetim altında tutmaları için insanları güçlendiriyor. Çalışmamızda bir farklılık yaratmak için, 31 Ocak'a kadar, halihazırda 60.000€'luk miktarına ulaştığımız toplam 140.000€ bağış toplamayı hedefliyoruz.</p>

<p>Özgür Yazılıma yönelik çalışmalarımızı sürdürmemiz için lütfen bize bağışta bulunarak katkıda bulunun:</p>

<ul>
<li>Kişi olarak, <a href="http://fsfe.org/join">FSFE'nin sürekli üyesi olarak</a> bizi destekleyin (sürekli üyelerin ortalama yıllık bağış miktarı 125€'dur).</li>

<li>Şirket olarak, <a href="/donate/donate.html">bize bağışta bulunarak destek olun</a>. Ayda 1000€ ile altın bağışçı, 200€ ile gümüş bağışçı ve 40€ ile bronz bağışçı olabilirsiniz.</li>
</ul>

<p>Bağışçılarımız, yakın zamanda şu başarılara ulaşmamızı sağladı:</p>

<ul>
<li>Altı yıllık PDFreaders kampanyasını, 1125 kâmu idaresinin web sayfalarındaki özel mülkiyet yazılımlara ilişkin tanıtımları kaldırmaya ikna ederek kapattık.</li>

<li>Almanya'da, kullanıcıların kendi Özgür Yazılım routerlarını seçme özgürlüğünü güvence altına alan bir yasa yardımıyla zorlayıcı hükümlere sahip routerları sonlandırmaya yardımcı olduk.</li>

<li>AB politikaları konusunda aktif çalışıyoruz: Dijital Tek Pazar Stratejisi değerlendirmemiz Avrupa Komisyonu tarafından olumlu karşılandı ve diğer AB kuruluşlarının da önerilerimizi uymasını bekliyoruz.</li>

<li>Her gün ortalama bir promosyon paketi gönderiyoruz. Destekçilerimiz, bir çok dildeki malzemelerimizi şirketlerde, üniversitelerde, okullarda, kütüphanelerde, kafelerde veya stantlarda insanlara yazılım özgürlüğü hakkında bilgi vermek için kullanıyorlar.</li>

</ul>

<p>Gelecek yıldan itibaren, <strong>kâmu tarafından finanse edilmiş bütün yazılımların Özgür Yazılım olarak yayınlanması</strong> ve <strong>herkesin kendi donanım ve yazılımlarıyla denemeler yapma hakkı</strong> taleplerimizle uğraşmaya odaklanmayı istiyoruz.</p>

<p>Bu hedeflere ulaşmak için:</p>

<ul>
<li>kampanya gönüllülerimize etkililiklerini arttırmak amacıyla eğitimler sağlayacak ve onları daha geniş çeşitlilikte tanıtım malzemeleriyle donatacağız</li>
<li>AB'deki politik konulara ilişkin olarak etkin şekilde çalışan Özgür Yazılım gruplarıyla bir koordinasyona ön ayak olacağız.</li>
</ul>

<p>Bununla beraber, yazılım özgürlüğüne ilişkin engelleri ortadan kaldırmaya ve insanları Özgür Yazılım kullanma ve geliştirmeye teşvik etmeye yönelik devam eden çabalarımızı sürdüreceğiz. Hukuk birimlerini Özgür Yazılım lisanslarını anlamaları konusunda eğiterek şirketlere Özgür Yazılım'a geçme konusunda rehberlik etmek esas bir faaliyetimiz olarak kalmaya devam edecek.</p>

<p>Yine de giderek artan zorluklar var: anlaşılmaz uluslararası anlaşmalar ve karmaşık politika süreçleri, yazılım özgürlüğünü etkin bir şekilde ele almak için dikkatli yaklaşımlar gerektiriyor. Bu gibi gelişmelere ayak uydurabilmeliyiz.</p>

<p>Bu nedenlerden dolayı <strong>bize desteğiniz oldukça önemli</strong>. Bu yüzden lütfen <a href="http://fsfe.org/join">sürekli üyemiz olarak</a> veya <a href="/donate/donate.html">kurumsal bir bağışta</a> bulunarak bize destek olun.</p>

	<tags>
		<tag>front-page</tag>
	</tags>

</body>
</html>
