<?xml version="1.0" encoding="UTF-8"?>
<html>
  <head>
    <title>Demokrātija un Brīvā programmatūra</title>
  </head>
  <body id="article">
    <p id="category">
      <a href="/freesoftware/freesoftware.html">Brīvā programmatūra</a>
    </p>

    <h1>Demokrātijai ir nepieciešama Brīvā programmatūra</h1>

    <p>
      Tehnoloģija ir ietekmējusi sabiedrību kopš seniem laikiem. Lasīšana,
      rakstīšana, aritmētika, lauksaimniecība, drukāšana un radio, ir attīstības piemēri, kas
      mainīja veidu kā cilvēki savstarpēji iedarbojas ar tirdzniecības, mākslas un 
      zinātņu palīdzību. Programmatūra ir pati svarīgākā 21. gadsimta tehnoloģija.
      Eiropas brīvās programmatūras fonds (Free Software Foundation Europe — FSFE) ir apņēmies nodrošināt
      mūsu sabiedrības cilvēkiem tiesības mainīt šo tehnoloģiju pēc viņu ieskatiem.
    </p>

    <p>
      Šodien nevar iedomāties ikdienas dzīvi bez programmu lietošanas. 
      Vairums no mums nevar pavadīt bez programmu lietošanas pat dienu.
      Cilvēki lieto programmas darbā un atpūtā; klēpjdatoros un mobilajos telefonos.  	
      Programmatūra tiek lietota arī ne tik acīmredzamās vietās: vilcienos, automašīnās,
      televizoros, veļas mašīnās, ledusskapjos, kā arī daudzās citās iekārtās. 
      Bez programmatūras neviena no šīm iekārtām nedarbotos. Bez programmām mēs nevarētu
      rakstīt e-pastu, veikt telefona zvanus, iepirkties vai ceļot. Programmatūra ir mūsdienu sabiedrības
      svarīgākais instruments. 
    </p>

    <p>
      Ja citi kontrolē mums tik svarīgu rīku kā programmatūra, viņi
      var būtiski ietekmēt mūsu dzīvi. Ikviens, kurš kontrolē mūsu lietoto meklētājprogrammu, nosaka
      mūsu atrasto informāciju. Tam, kuram ir kontrole pār mūsu
      e-pastu, ir iespēja mūs cenzēt. Vienkārši sakot, sakaru pakalpojumu kontrole 
      ļauj noteikt, kurš ar kuru var sazināties. Līdzīgi, ikvienam, kurš
      nosaka, kā programmatūra darbojas, ir milzīga ietekme pār to, kā mēs dzīvojam un strādājam.
    </p>

    <p>
      Modernajās demokrātijās vara ir sadalīta. Starp dažādām institūcijām sadala likumdošanas, izpildvaras
      un tiesu varu. Turklāt, izšķir atbildību starp dažādiem
      kompetences līmeņiem, kā piemēram centrālās pārvaldes, reģionālās pārvaldes un pašvaldības. 
      Preses brīvības galvenā loma ir nodrošināt aizsardzību pret informatīvu monopolu
      veidošanos, kur mazākumam piederētu pārāk liela vara. Efektīvā demokrātijā galvenais
      ieguvums ir iespēja lielākajam pretiniekam ļaut strādāt demokrātiskā institūcijā.   
    </p>

    <p>
      Demokrātija ir apdraudēta, ja tādu svarīgu sociālo instrumentu, kā programmatūra, 
      kontrolē pārāk varens mazākums. No programmatūras ir atkarīga ne tikai mūsu saziņa,
      bet arī lielākā daļa no mūsu infrastruktūras. FSFE aizstāv datorlietotāju intereses,
      un ļauj noteikt programmatūras nākotni ikvienam. Sabiedrība nevar atļauties būt
      atkarīga no privātām interesēm, kad iet runa par sabiedrībai tik svarīgu lietu, kā programmatūra.
    </p>

    <p>
      Mūsu sabiedrībai vajag nodrošināt, ka visiem ir iespēja pielāgot programmatūru saviem
      nolūkiem. Tāpēc katram jābūt iespējai brīvi lietot programmatūru jebkuriem nolūkiem,
      pētīt kā tā darbojas, dalīties ar to ar citiem, un uzlabot to.   
    </p>
   
    <ul>
      <li>
        <strong>Brīvi lietot</strong> programmatūru jebkuriem nolūkiem, neuzliek
	ierobežojumus un nodrošini vienlīdzīgas iespējas visiem piedalīties sabiedrībā.
      </li>

      <li>
        <strong>Brīvi pētīt</strong>, kā programmatūra darbojas ir svarīga, lai 
	saprastu kā šis svarīgais instruments darbojas.
      </li>

      <li>
        <strong>Brīvi kopēt</strong> un izplatīt programmatūru, ļauj
	lietot šo programmatūru arī citiem, kam tā ir nepieciešama.
      </li>

      <li>
        <strong>Brīvi uzlabot</strong> savām vajadzībām un izplatīt tālāk uzlaboto programmu, nodrošina programmatūras attīstību un labumu sabiedrībai.
      </li>
    </ul>

    <p>
     Ja programma nodrošina šīs četras brīvības, tad tā ir Brīvā programmatūra.
    </p>

    <p>
      Demokrātiskai sabiedrībai ir vajadzīgi stingri pamati. Viens no šiem pamatiem ir Brīvā Programmatūra.
    </p>

  </body>

  <timestamp>$Date: 2010-04-23 15:56:18 +0100 (Mon, 23 May 2010) $ $Author: Matthias Kirschner$</timestamp>
  <author id="kirschner"/>
  <date>
    <original content="2010-04-23"/>
  </date>
</html>
