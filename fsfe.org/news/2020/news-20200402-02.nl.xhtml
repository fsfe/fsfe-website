<?xml version="1.0" encoding="UTF-8"?>

<html newsdate="2020-04-02">
  <version>1</version>

    <head>
        <title>Iedere Corona tracking app moet vrijwillig gebruikt worden en Vrije Software zijn</title>
      </head>
      
    <body>

    <h1>Iedere Corona tracking app moet vrijwillig gebruikt worden en Vrije Software zijn</h1>

    <p>De Free Software Foundation Europe (FSFE) eist dat het gebruik van trackingtechnologieën 
    die gericht zijn op het doorbreken van de infectieketens van de ziekte alleen op vrijwillige basis mogen worden gepromoot, fundamentele rechten worden gerespecteerd en de software gepubliceerd wordt onder een Vrije Softwarelicentie.</p>

    <p>In de afgelopen dagen zijn er steeds meer discussies geweest over het gebruik en de ontwikkeling van apps die tot doel hebben om het coronavirus in te dammen door nieuwe infecties en hun contactpersonen op te sporen. Met behulp van een contactdagboek 
    is het mogelijk om vast te leggen wie wie en wanneer heeft ontmoet. Als een persoon besmet is met het coronavirus kunnen zijn/haar contacten 
    worden geïnformeerd en gevraagd zich te isoleren en zo nodig verdere acties te ondernemen. Het zal hopelijk mogelijk zijn 
    om de infectieketen te doorbreken en zo het aantal infecties te verminderen. In sommige landen zijn er ook discussies 
    over een verplicht gebruik van deze app waardoor het recht van mensen om hun technologie en dus hun privacy te controleren zou worden aangetast.</p>

    <p>De Free Software Foundation Europe eist dat een dergelijke app alleen op vrijwillige basis mag worden geïntroduceerd en dat de software 
    moet worden gepubliceerd onder een Vrije Softwarelicentie, soms ook wel Open Source genoemd. Alle medische dossiers en gegevens moeten 
    onder de hoogste prioriteit van gegevensbescherming worden geplaatst. Alleen Vrije Software biedt voldoende transparantie om een volledige gegevensbescherming en een conform gebruik te valideren zodat vertrouwen kan worden gewekt. Daarbij vergeten we niet dat een meerderheid van de investeringen in de huidige crisis en veel 
    actoren in de medische sector door de staat worden gefinancierd en <a href="https://publiccode.eu/"> door de overheid gefinancierde software ontwikkeld voor de 
    de publieke sector openbaar gemaakt moet worden onder Vrije Softwarelicenties</a>, zoals honderden organisaties en tienduizenden mensen eisen.</p>

    <p>Wereldwijde problemen hebben wereldwijde oplossingen nodig en het is alleen Vrije Software die wereldwijde samenwerking bij de ontwikkeling van code in een juridisch 
    veilige omgeving mogelijk maakt. Elke propriëtaire oplossing zal onvermijdelijk leiden tot talloze geïsoleerde oplossingen en daarmee tot verspilling van energie en tijd.</p>

    <p>Naast wereldwijde samenwerking maken Vrije Softwarelicenties het delen van code in elk rechtsgebied mogelijk. 
    Oplossingen die in het ene land zijn ontwikkeld kunnen worden hergebruikt en in een ander land worden gebruikt. Internationale ontwikkelingsagentschappen en humanitaire bewegingen kunnen helpen om met Vrije Software-oplossingen de verspreiding van COVID-19 in elk land ter wereld in te dammen.</p>

    </body>


    <tags>
      <tag key="front-page"/>
      <tag key="tools">gereedschappen</tag>
      <tag key="pmpc">Publiek Geld? Publieke Code!</tag>
      <tag key="corona">Corona</tag>
    </tags>
<translator>André Ockers</translator>
</html>
