<?xml version="1.0" encoding="UTF-8"?>
    <html newsdate="2019-10-28">

    <head>
       <title>Routervrijheid: soevereiniteit over uw digitale apparatuur terugwinnen</title>
    </head>

      <body>

    <h1>Routervrijheid: soevereiniteit over uw digitale apparatuur terugwinnen</h1>

    <p newsteaser="yes">Het recht om uw eigen modem en router te kiezen is een
    basisvoorwaarde voor een neutrale, veilige en gezonde digitale omgeving.
    Als u uw router niet kunt beheren dan is uw digitale vrijheid
    waarschijnlijk gecompromitteerd. De FSFE vecht al jaren voor routervrijheid in Duitsland. Het debat is nu aangekomen op het Europese niveau waarbij de aanbieders van internetdiensten hun specifieke
    routers aan klanten opleggen. De FSFE heeft een activiteitenpakket voorbereid voor
    mensen en organisaties die geïnteresseerd zijn in het bepleiten van hun vrijheid om zich in te zetten voor de keuzevrijheid.</p>

    <p><a href="/activities/routers/">Routervrijheid</a> is het recht van
    klanten van een Internet Service Provider (ISP) om een keuze te maken en gebruik te maken van een
    privé-modem en -router in plaats van een router die ISP's hen, bijvoorbeeld via een contract, dwingen om te gebruiken. Het opleggen hiervan gaat gepaard met een reeks problemen omdat het in essentie
    de keuzevrijheid ontkent en de gebruiker de controle over de technologie ontneemt.
    In feite wordt ons hele internetverkeer, encryptie, back-ups, communicatie,
    winkelen, documenten, zakelijke interactie, etc. overgedragen
    via de router. Als uw router niet vrij is dan is uw digitale vrijheid
    waarschijnlijk gecompromitteerd.</p>

    <p>In de periode tussen 2013 en 2016 heeft de Free Software Foundation
    Europe (FSFE) met succes gewerkt voor routervrijheid in Duitsland.
    ISP's legden hun apparatuur destijds contractueel op aan consumenten.
    De FSFE ging het publieke debat aan met een verklaring naar het
    Federaal Netwerkagentschap (BNetzA) en begon in coördinatie met andere
    organisaties een campagne om het recht op apparaatkeuze te verdedigen en te bevorderen. Onze inspanningen culmineerden in de <a
    href="/news/2016/news-20160725-01.html">goedkeuring van een wet</a> die
    heeft vastgesteld dat vanaf 1 augustus 2016 alle internetaanbieders in Duitsland
    nieuwe klanten in staat moeten stellen om alternatieve modems en routers te gebruiken om
    verbinding te maken met het internet. In 2019 heeft een regionale rechtbank (niveau 2 van 4) <a
    href="https://www.golem.de/news/verbraucherschutz-1-1-darf-router-wahl-nicht-einschraenken-1906-142100.html">de routervrijheid bevestigd (Duits)</a> en bepaald dat de ISP's hun
    klanten niet mogen dwingen om hun eigen router te kiezen. Het is een teken dat deze fundamentele vrijheid is begrepen door Duitse rechtbanken. </p>


    <h3>Routervrijheid in Europa</h3>

    <p>Sinds 2016 wordt routevrijheid in Europa beschermd door richtlijn
    2015/2120: de zogenaamde richtlijn inzake netneutraliteit. Artikel 5 daarvan
    bepaalt dat de nationale regelgevende instanties (NRA's) 
    verantwoordelijk zijn voor de controle op de toepassing van de regels van de richtlijn
    overeenkomstig de technische richtlijnen van het Lichaam van Europese regelgevende instanties
    voor elektronische communicatie (BEREC). De problematische opstap naar 
    de uitvoering van routervrijheid in Europa heeft betrekking op de juridische en
    technische aspecten rond het "netwerkaansluitingspunt" (NTP), dat
    vaststelt waar de infrastructuur van de ISP's eindigt en waar die van de gebruiker begint.
    Als het NTP zich (vanuit de ISP gezien) verder dan de router bevind dan zou de gebruiker niet het recht hebben om eigen apparatuur te gebruiken omdat deze eigendom is van de
    ISP en onder contract zou vallen.  </p>


    <figure>
      <img
          src="/picturebase/campaigns/routers/ntp-transp.png"
          alt="Representatie van het netwerkaansluitingspunt"/>
      <figcaption>
        Representatie van het netwerkaansluitingspunt
      </figcaption>
    </figure>

    <p>Om deze vrijheidsbeperking tegen te gaan en de controle van de gebruikers over de technologie te beschermen
    is de FSFE begonnen met het monitoren van de status van routervrijheid in verschillende landen en hebben we een <a
    href="https://wiki.fsfe.org/Activities/CompulsoryRouters/">pakket met activiteiten</a> voor mensen en organisaties die bereid zijn te pleiten voor een routervrijheid. Het pakket bundelt informatie over hoe het bewustzijn te verhogen
    onder de mensen, ideeën over hoe u allianties kunt opbouwen met organisaties, de
    (tegen-)argumenten die in de discussies moeten worden gebruikt en de vraag hoe men 
    controles en toezicht door de nationale regelgevende instanties (NRI's) kunt eisen.</p>

    <h3>Word actief</h3>

    <p>We raden u aan om in ons <a
    href="https://wiki.fsfe.org/Activities/CompulsoryRouters/">pakket met activiteiten</a> na te gaan hoe u kunt beginnen met het organiseren van een bewustmakingsstrategie is uw gemeenschap en bij uw politieke vertegenwoordigers. Met uw hulp kunnen wij bijhouden welke ISP's zich aan de wet houden en welke niet, wat de slechtste contractpraktijken zijn en hoe we het routervrijheidspanorama in Europa beter kunnen verfijnen. Daarom willen we graag uw ervaringen over ISP's ten aanzien van routervrijheid horen. Neem alstublieft <a
    href="/contact/">contact</a> op om uw ervaring te delen of uw vragen over deze campagne te stellen.</p>


    </body>

    <tags>
        <tag content="routervrijheid">routers</tag>
        <tag content="concurrentie">competition</tag>
        <tag content="beleid">policy</tag>
        <tag>front-page</tag>
    </tags>


    <author id="lasota" />
<translator>André Ockers</translator>
    </html>



