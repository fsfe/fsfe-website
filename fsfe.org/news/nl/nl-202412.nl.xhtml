<?xml version="1.0" encoding="UTF-8"?>
<html newsdate="2024-12-03" type="newsletter">
<version>1</version>

<head>
<title>Hoorzitting in de Bondsdag +++ Ada Première in het Duits +++ nieuws over REUSE en NGI</title>
	</head>

<body>

<h1>Hoorzitting in de Bondsdag +++ Ada Première in het Duits +++ nieuws over REUSE en NGI</h1>

<p>
Nu de laatste maand van het jaar aanbreekt, beginnen de gedachten aan 
2025 al vorm aan te nemen. Maar voordat we het nieuwe jaar induiken, 
staat december bol van het nieuws! We nemen deel aan een hoorzitting in 
het Duitse parlement, we blijven aandringen op langetermijnfinanciering 
voor Vrije Software, er zijn nieuwe versies van de REUSE-specificatie en 
de REUSE-hulpmiddelen uitgebracht en nog veel meer!
</p>

<figure>
	<img src="https://pics.fsfe.org/uploads/original/5d/34/ef800b6527e8d1f2f575334a728e.png"
		alt="Verzameling van afbeeldingen met een foto van de première van Ada in Duitsland, waarop een bioscoopzaal te zien is met een scherm waarop Ada te zien is, het REUSE-logo en een afbeelding van SFSCON."/>
</figure>

<div class="toc">
  <p>Inhoudsopgave</p>
	<ul id="toc">
		<li><a href="#quote-of-the-month"><strong>Citaat van de maand</strong></a></li>
		<li><a href="#policy"><strong>Hoorzitting in de Duitse Bondsdag over “Open Bron”</strong></a></li>
		<li><a href="#ngi"><strong>Beleid en EU: de behoefte aan lange termijnfinanciering</strong></a></li>
		<li><a href="#reuse"><strong>REUSE maakt software van licenties voorzien zo gemakkelijk als een-twee-drie</strong></a></li>
		<li><a href="#ada"><strong>Duitse première van Ada &amp; Zangemann en meer!</strong></a></li>
		<li><a href="#sfscon"><strong>SFSCON ‘24</strong></a></li>
		<li><a href="#prize"><strong>Prijs Humboldt voor een Vrije Software meesterproefschrift</strong></a></li>
		<li><a href="#fosdem"><strong>Hackertrein naar FOSDEM</strong></a></li>
		<li><a href="#38c3"><strong>38c3: de plaats om tussen Kerstmis en Oudjaarsavond te zijn</strong></a></li>
		<li><a href="contribute"><strong>Draag bij aan onze nieuwsbrief</strong></a></li>
	</ul>
</div>
		
	<h3 id="quote-of-the-month">Citaat van de maand</h3>
	<blockquote>
		<p>“Bram was niet alleen de hoofdbeheerder van VIM, maar ook een echte 
		voorvechter van open bron-waarden, samenwerking en innovatie van VIM. 
		Hij toonde zoveel passie en toewijding gedurende meer dan 30 jaar om 
		de originele VI te bouwen en te verbeteren, waardoor het een zeer 
		configureerbare en populaire editor werd in de UNIX-, hacker- en 
		node-culturen. Maar hij was niet alleen een ontwikkelaar en een 
		welwillende dictator voor het leven. Hij bouwde een gemeenschap op die 
		blijft groeien, elkaar blijft steunen en blijft streven naar 
		uitmuntendheid. We weten dat niets van dit alles mogelijk zou zijn 
		zonder het geweldige werk dat Bram heeft gecreëerd.”</p>
 <cite><a 
 href="https://media.fsfe.org/w/fYwrRaaw8qQhauiG2niY3t">Vim-beheerder 
 Christian Brabandt</a></cite>
	</blockquote>

<h3 id="policy">Hoorzitting in de Duitse Bondsdag over “Open Bron”</h3>
<p>
Op woensdag 4 december zal Alexander Sander om 14:15 uur deelnemen aan 
de hoorzitting over 'Open Bron' in het Duitse parlement in Berlijn. Alex 
zal het standpunt van de FSFE toelichten en de vragen van de leden van 
de Duitse Bondsdag beantwoorden.
</p>
<p><a 
href="https://www.bundestag.de/mediathek/live">Volg de hoorzitting rechtstreeks
(in het Duits)</a></p>

<h3 id="ngi">Beleid en EU: de behoefte aan lange termijnfinanciering</h3>

<p>
Afgelopen september riep de FSFE de gemeenschap op om deel te nemen aan 
een raadpleging over het Programma Digitaal Europa van de Europese Unie 
en eiste, na de recente bezuinigingen, duurzame financiering op lange 
termijn voor Vrije Software. De resultaten tonen het succes: ze tonen 
aan dat <a href="/news/2024/news-20241113-01.html">FSFE’s oproep tot 
actie, gebaseerd op onze antwoorden, is gehoord</a>. Er werden bijna 800 
antwoorden ontvangen, een ongewoon hoog aantal voor dergelijke 
raadplegingen.
</p>

<p>
Dit is ook het onderwerp van <a href="/news/podcast/episode-26.html">de 
laatste aflevering van onze Software Vrijheid podcast</a>. In SFP 26 
richten we ons op de bezuiniging van 27 miljoen euro op de financiering 
van het Volgende Generatie Internet-initiatief (bekend als VGI). 
Alexander Sander en Bonnie Mehring belichten de geschiedenis van dit 
Europese project en delen de nieuwste ontwikkelingen in deze zaak.
</p>

<h3 id="reuse">REUSE maakt software van licenties voorzien zo gemakkelijk als een-twee-drie</h3>

<p>
<a href="/news/2024/news-20241114-01.html">REUSE-specificatie 3.3 en 
REUSE-gereedschap 5.0.0</a>, gepubliceerd in november, maken het nog 
eenvoudiger om uw code van een Vrije Software-licentie te voorzien. 
REUSE biedt alle hulpmiddelen en documentatie die ontwikkelaars nodig 
hebben om standaarden en uitgebreide licentie-informatie toe te passen 
op hun projecten, zonder dat ze juridische experts hoeven te zijn.
</p>

<h3 id="ada">Duitse première van Ada &amp; Zangemann en meer!</h3>

<p>
Op 27 november genoten 800 gasten, voornamelijk kinderen, van de Duitse 
première van onze animatiefilm “Ada &amp; Zangemann: een sprookje over 
software, skateboards en frambozenijs”, vertoond in de grootste bioscoop 
in Duitsland. Bekijk enkele <a 
href="https://pics.fsfe.org/gallery/5Tcc_rbuFkkT5FWB9xd3jSAK">afbeeldingen 
van de première</a>.
</p>

<p>
De film is nu, samen met de Engelse versie, beschikbaar op <a 
href="ada.fsfe.org/movie">ada.fsfe.org/movie</a>.
</p>

<p>Deze maand hebben we, dankzij onze Italiaanse vrijwilligers, dit verhaal 
ook als <a 
href="https://media.fsfe.org/w/3gkJp3EENfs1WkbXfPrvCt">audioboek in het 
Italiaans</a> gepubliceerd. En we zijn doorgegaan met de lezingen in 
Italië, <a 
href="https://grundschuleoberweier.de/detail/nachricht/id/19720-vorlesetag-in-oberweier/?cb-id=22679">landelijk 
Duitsland</a> en zelfs <a 
href="https://www.linkedin.com/feed/update/urn:li:activity:7260969487418470400/">in 
Sri Lanka</a>!</p>

<p>Meer geweldig nieuws! Ada werd op 10 november <a
href="https://commons.wikimedia.org/wiki/Template:Motd/2024-11">Wikimedia 
Commons media van de dag</a>! Het verhaal van Ada werd ook gepromoot in 
de <a href="">herfst-editie (nummer 23)</a> van "Zehn14", het 
tijdschrift voor Evangelische ouders.</p>

<figure>
	<img src="https://pics.fsfe.org/uploads/original/2c/21/aeff02d40a3c7f698fc390955475.png"
		alt="Boekbespreking in het Duits uit de gedrukte editie van Zehn14 magazine"/>
</figure>

<h3 id="sfscon">SFSCON ‘24</h3> <p>
 Begin november reisde het FSFE-team naar Bolzano om deel te nemen aan 
 SFSCON. Het waren enkele echt leuke dagen vol interessante lezingen en 
 discussies. We hadden ook de kans om de dag daarna met onze 
 vrijwilligers mee te gaan wandelen in de zon!
 </p>

<p>Tijdens SFSCON hebben de FSFE en Linux-gebruikersgroep Bolzano-Bozen 
(LUGBZ) <a href="/news/2024/news-20241108-01.html">Bram Moolenaar</a>, 
maker van de veelgebruikte Vim-tekstverwerker, postuum geëerd met de 
Europese SFS-prijs.</p>

<p>
Naast onze kraam daar, met echt leuke en koele fan-artikelen zoals onze 
nieuwe Ada-koekvormpjes en tijdelijke FSFE-tatoeages, was ons team ook 
betrokken bij het houden van lezingen en het organiseren van 
werkgroepen.
</p>

 <figure>
	<img src="https://pics.fsfe.org/uploads/original/92/4c/8c0e46381065f8c19b9088056878.jpg"
		alt="Matthias Kirschner poseert met Raphael Barbieri in de hoofdruimte van SFSCON, vol met deelnemers"/>
</figure>

<p>
We hebben een <a 
href="https://media.fsfe.org/w/p/aEecP2aE1zRrVYN7ERw9ZS">speellijst met 
onze lezing</a> voor uw voorbereid zodat u uit de eerste hand leert over 
onderwerpen als openwassing, de aansprakelijkheidsregels van de 
verordening cyberveerkracht en de productaansprakelijkheidsrichtlijn, de 
NGI-initiatieven van de EU, de behoefte aan langetermijnfinanciering, 
onze ervaring met de Italiaanse gemeenschap, een inleiding tot de 
fediverse... en nog veel meer.
</p>

<figure>
	<img src="https://pics.fsfe.org/uploads/original/d9/15/67a48209f5d63eff919af7273e4a.jpeg"
		alt="FSFE-kraam op Campus du Libre: een tafel met FSFE-posters, stickers, postkaarten en ballonnen. Iemand pakt een postkaart terwijl er een vrijwilliger met een FSFE T-shirt aan de andere kant van de tafel staat."/>
		<figcaption>
		Op zaterdag 23 november nam de FSFE met een kraam deel aan Campus du 
		Libre, waar we in contact kwamen met de aanwezigen en inzichten 
		deelden over Vrije Software. Dit evenement, gehouden op de Université 
		Jean Moulin Lyon, werd georganiseerd door leden van de academische 
		gemeenschap en richt zich op het promoten van Vrije Software.
		</figcaption>
</figure>


<h3 id="prize">Prijs Humboldt voor een Vrije Software meesterproefschrift</h3>
<p>De Humboldt Universiteit van Berlijn heeft de <a 
href="https://www.hu-berlin.de/de/ueberblick/menschen/ehrungen/humboldtpreis/archiv/humboldt-preis-2024/humboldt-preis-2024">Humboldt 
Prijs - Onderzoek voor Innovatie 2024"</a> toegekend aan Linda 
Novobilska voor haar meesterproefschrift over <a 
href="https://edoc.hu-berlin.de/items/761ad9ba-a865-4635-8e93-e7ce60e950a9">"Vrije 
en open bron Software licentievereisten en inbreuken op auteursrecht met 
betrekking tot kunstmatige intelligentie-technologieën"</a>. Dr. Lucas 
Lasota, FSFE’s juridische programmamanager, heeft voor het proefschrift 
mede geadviseerd.</p>

<p>
Dit meesterproefschrift is een geslaagde poging om op systematische 
wijze de licentievereisten van open bron-software in relatie tot 
KI-technologieën te analyseren. De scriptie heeft licht geworpen op de 
nieuwste ontwikkelingen in het auteursrecht en biedt diepgaand inzicht 
in recente rechtszaken in de Verenigde Staten.
</p>

<p>
De Humboldt Innovatieprijs is een prestigieuze prijs voor uitmuntend 
academisch werk van studenten en jonge onderzoekers. De winnaars 
ontvangen 1000 euro en coachingsessies van Humboldt 
opstart-innovatiebeheer.
</p>

<figure>
	<img src="https://pics.fsfe.org/uploads/original/d5/9d/5bb5887e68da35e2c6229c5cddfe.jpg"
		alt="Linda Novobilska en Lucas Lasota poseren en tonen Linda's proefschrift."/>
		
</figure>

<h3 id="fosdem">Hackertrein naar FOSDEM</h3>
<p>
Bent u van plan om deel te nemen aan FOSDEM 2025? Wat denkt u ervan om 
het beste uit deze ervaring te halen en mee te doen aan een hackertrein? 
Dat is het voorstel van een groep Vrije Software-enthousiastelingen!
</p>
<p>
Het plan? Om op 28 januari met de nachttrein van Praag naar Brussel te 
gaan. Daar zal er een informele sociale bijeenkomst zijn en een kleine 
onconferentie.
</p>
<p>
Interesse? <a 
href="https://forum.na-prostem.si/t/hackertrain-to-fosdem-2025-slovensko-english/138">Bekijk 
alle details</a>.
</p>

<h3 id="38c3">38c3: de plaats om tussen Kerstmis en Oudjaarsavond te zijn</h3>
<p>
Tussen Kerstmis en Nieuwjaar zal de FSFE aanwezig zijn op het 38ste 
Chaos Communication Congress (38c3)- Europa's grootste bijeenkomst van 
hackers en de technologische gemeenschap. Kom bij ons voor boeiende 
lezingen, een kraam vol Vrije Software en veel mogelijkheden om met 
elkaar in contact te komen terwijl we het jaar afsluiten met spannende 
discussies!
</p>

<p>Volg al onze evenementen op <a href="/eventsYevents.html">events.fsfe.org</a>.</p>


<h3 id="contribute">Draag bij aan onze nieuwsbrief</h3>
	<p>
	We zouden graag van u willen horen. Als u uw gedachten, foto's of nieuws
	wilt delen, stuur ze dan alstublieft naar ons via
	<email>newsletter@fsfe.org</email>. U kunt ons ook <a 
	href="/donate/donate.html">steunen</a>, <a 
	href="/contribute/contribute.html">bijdragen aan ons werk</a> <a 
	href="/about/groups.html">en deelnemen aan onze gemeenschap</a>. We
	willen onze gemeenschap en alle vrijwilligers, supporters en donateurs
	die ons werk mogelijk maken bedanken. En met speciale dank aan onze
	vertalers, die u in staat stellen om deze nieuwsbrief in uw moedertaal
	te lezen.
</p>

	<p>
	Uw eindredacteur,<br/>
	Ana
	</p>

	</body>

	<sidebar promo="about-fsfe" />
	<date>
	<original content="2024-12-03" />
	</date>
	<followup>doneer</followup>

	<tags>
		<tag key="newsletter">Nieuwsbrief</tag>
		<tag key="front-page"/>
		<tag key="policy">Europees publiek beleid</tag>
		<tag key="ngi">Volgende Generatie Internet Nul</tag>
		<tag key="event">Evenement</tag>
		<tag key="ada-zangemann">Ada en Zangemann</tag>
		<tag key="sfscon">SFSCON</tag>
		<tag key="reuse">REUSE</tag>
		<tag key="highlights">Hoogtepunten</tag>

	</tags>

<discussion href=""/>
	<image url="https://pics.fsfe.org/uploads/original/5d/34/ef800b6527e8d1f2f575334a728e.png"
		alt="Verzameling van afbeeldingen met een foto van de première van Ada in Duitsland, waarop een bioscoopzaal te zien is met een scherm waarop Ada te zien is, het REUSE-logo en een afbeelding van SFSCON."/>
<translator>André Ockers</translator>
		</html>
