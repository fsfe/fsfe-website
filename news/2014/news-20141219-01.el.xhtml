<?xml version="1.0" encoding="UTF-8"?>
<html newsdate="2014-12-19">
  <version>0</version>
  <head>
    <title>Η ΕΕ θα χρηματοδοτήσει ανασκόπηση κώδικα Ελεύθερου Λογισμικού</title>
  </head>
  <body>
    <h1 class="p-name" id="eu-to-fund-free-software-code-review">Η ΕΕ θα χρηματοδοτήσει ανασκόπηση κώδικα Ελεύθερου Λογισμικού</h1>
    <p>Το Ευρωκονοβούλιο ενέκρινε τη χρηματοδότηση για 
διάφορα projects που σχετίζονται με το Ελεύθερο Λογισμικό και την 
ιδιωτικότητα. Στον <a href="http://eur-lex.europa.eu/budget/data/DB2/2015/en/SEC03.pdf">προϋπολογισμό της ΕΕ για το 2015</a>, τον οποίο το Ευρωκοινοβούλιο <a href="http://www.europarl.europa.eu/news/en/news-room/content/20141027STO76315/html/Parliament-approves-EU-budget-for-2015-and-a-top-up-for-2014">ήδη υπερψήφισε</a>
 στις 17 Δεκεμβρίου, οι Ευρωβουλευτές κατένειμαν μέχρι ένα εκατομμύριο
Ευρώ για ένα project ελέγχου προγραμμάτων Ελεύθερου Λογισμικού που χρησιμοποιούνται από την
Επιτροπή και το Κοινοβούλιο, ούτως ώστε να εντοπιστούν και να αποκατασταθούν τα 
κενά ασφαλείας.</p>
    <p>Έστω και αν αυτοί οι θεσμοί είναι στενά κλειδωμένοι σε μη-ελεύθερους τύπους αρχείων, 
μεγάλο μέρος της υποδομής τους βασίζεται σε Ελεύθερο Λογισμικό.</p>
    <blockquote>
      <p>“Αυτή είναι μια πολύ καλοδεχούμενη απόφαση,” λέει ο Πρόεδρος του FSFE, ο Karsten 
Gerloff. “Όπως και οι περισσότεροι δημόσιοι οργανισμοί, οι Ευρωπαϊκοί θεσμοί βασίζονται 
πάρα πολύ σε Ελεύθερο Λογισμικό για τις καθημερινές τους λειτουργίες. Είναι καλό που βλέπουμε 
ότι το Κοινοβούλιο και η Επιτροπή θα επενδύσουν, τουλάχιστον λίγο, στη
βελτίωση της ποιότητας των προγραμμάτων που χρησιμοποιούν.”</p>
    </blockquote>
    <p>Η Γενική Διεύθυνση Πληροφορικής της Ευρωπαϊκής Επιτροπής (Directorate General for Informatics,
  DIGIT) θα είναι υπεύθυνη για την υλοποίηση του πιλοτικού αυτού προγράμματος, το οποίο είχε κατατεθεί
  από τους Ευρωβουλευτές Julia Reda (Πειρατές) και Max Andersson (Πράσινοι).
  Το FSFE προτρέπει την Επιτροπή να εργαστεί στενά με τους upstream προγραμματιστές.
Η Ευρωπαϊκή Επιτροπή πρέπει να καταστήσει δημόσια την έκθεση ελέγχου
όσο το δυνατόν γρηγορότερα, και να συνεισφέρει τις οποιεσδήποτε αλλαγές κάνει στα upstream
projects.</p>
    <p>Ο προϋπολογισμός προβλέπει, επίσης, και ένα project για την κρυπτογράφηση των επικοινωνιών μεταξύ
των Ευρωπαϊκών θεσμών, που χρηματοδοτείται με 500.000 Ευρώ, καθώς και ένα πιλοτικό πρόγραμμα που χρησιμοποιεί Ελεύθερο
 Λογισμικό και Ανοικτά Πρότυπα για να βοηθήσει τους ενεργά εμπλεκόμενους στην κοινωνία των πολιτών να συμμετάσχουν στη
 δημιουργία νόμων, βελτιώνοντας το AT4AM, το λογισμικό που χρησιμοποιούν οι Ευρωβουλευτές για να συντάσσουν τα προσχέδια 
νομοθεσίας, το οποίο το Ευρωκοινοβούλιο <a href="https://blogs.fsfe.org/gerloff/2012/07/18/helping-the-european-parliament-to-release-its-own-free-software/">δημοσίευσε ως Ελεύθερο Λογισμικό το 2013</a>.
 Ακόμη ένα πιλοτικό πρόγραμμα στοχεύει να δώσει τη δυνατότητα στην 
Ευρωπαϊκή Επιτροπή να καθιστά δημόσια από προεπιλογή διάφορα μη 
εμπιστευτικά έγγραφα.</p>
    <blockquote>
      <p>“Στο σύνολό τους, αυτά τα έργα αποτελούν ένα πρώτο βήμα προς μια πιο διαφανή 
κατάστρωση στρατηγικών στην Ευρώπη,” λέει ο Gerloff. “Θα συνεχίσουμε να εργαζόμαστε
 με την Επιτροπή και το Κοινοβούλιο για να τους βοηθήσουμε στη διαδρομή μιας
 πιο σταθερής και πιο αποτελεσματικής εμπλοκής τους με την κοινότητα του Ελεύθερου 
Λογισμικού.”</p>
    </blockquote>
    <p class="hide">
	  Επαφή για τα ΜΜΕ: <br/>
	  Karsten Gerloff <br/>
	  Mail: gerloff@fsfe.org <br/>
	  τηλ.: +49 176 9690 4298
	</p>
  </body>
  <tags>
    <tag key="front-page"/>
    <tag key="openstandards">Open Standards</tag>
    <tag key="european-parliament">European Parliament</tag>
    <tag key="european-commission">European Commission</tag>
    <tag key="funding"/>
    <tag key="policy"/>
  </tags>
  <translator>Constantine Mousafiris</translator>
</html>
