<?xml version="1.0" encoding="UTF-8" ?>

<html newsdate="2009-11-09">
<head>
 <title>FSFE rilascerà 36 sussidi per la Fellowship nei prossimi 12 mesi!</title>
</head>
<body>

 <h1>FSFE rilascerà 36 sussidi per la Fellowship nei prossimi 12 mesi!</h1>
 
<p newsteaser="yes">A partire da Novembre 2009, Free Software Foundation
Europe (FSFE) premierà tre persone al mese con un sussidio per la Fellowship
per tutto l'anno venturo. Possono fare domanda per il sussidio tutti coloro 
che contribuiscono attivamente al Software Libero, ma non possono permettersi 
il contributo alla Fellowship.
</p>

<p>Nonostante problemi finanziari, molte persone nella comunità del
Software Libero dedicano gran parte del loro tempo in attività a
favore di questo. Ad esempio, programmando, traducendo, amministrando, organizzando eventi
e tenendo discorsi di promozione per i principi del Software Libero ad eventi pubblici.
FSFE è riuscita a creare un modo per riconoscere il loro contributo e
farli diventare parte della Fellowship.</p>

<p>Matthias Kirschner, coordinatore della Fellowship di FSFE, dice: "La 
<a href="http://fellowship.fsfe.org/">Fellowship</a> è il miglior modo in cui le persone
possono identificarsi con FSFE e sostenerla, ed ha sempre implicato tre aspetti:
supporto finanziario, peso politico e partecipazione attiva. Offriamo il sussidio della Fellowship
per quelle persone che hanno dimostrato dedizione alla causa del Software Libero. Non vogliamo
che problemi finanziari impediscano a queste persone di diventare parte della comunità
della Fellowship."</p>

<p>I sussidi della Fellowship sono stati resi possibili dai
<a href="http://www.fsfe.org/donate/thankgnus-2009.en.html">sostenitori di FSFE</a>.
In particolare, una generosa donazione da parte di tarent GmbH ha finalmente
reso possibile a FSFE di offrire i sussidi come riconoscimento agli attivisti del Software Libero
per il loro eccezionale lavoro. Grazie a queste donazioni, 36 nuovi Fellow si uniranno
alla Fellowship durante i prossimi 12 mesi.</p>

<p>Elmar Geese, CEO presso tarent GmbH ha detto: "Ci siamo avvicinati alla Fellowship
di FSFE dato che alcuni nostri impiegati sono già Fellow. Sappiamo che essere un
Fellow è un ottimo modo per essere coinvolti in FSFE e fare la differenza per il Software Libero.
Siamo felici che il nostro contributo permetterà ad altre persone motivate di diventare parte
della Fellowship."</p>

<p>I sostenitori dediti al Software Libero possono fare domanda inviando una 
e-mail a fellowship@fsfeurope.org illustrando i modi in cui si danno da fare
per promuovere il Software Libero. Ogni mese, FSFE selezionerà i migliori candidati
e annuncerà la decisione all'inizio del mese successivo.</p>

<ul>
	<li><a href="http://fellowship.fsfe.org/grant.it.html">Maggiori informazioni sul sussidio della Fellowship</a></li>
	<li><a href="http://fellowship.fsfe.org/login/join.php">Unisciti alla Fellowship!</a></li>
</ul>

</body>
</html>
<!--
Local Variables: ***
mode: xml ***
End: ***
-->

