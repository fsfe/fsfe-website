<?xml version="1.0" encoding="UTF-8"?>

<!-- ***************************************************** -->
<!-- This file has been automatically generated.           -->
<!-- Please do not modify it, and do not commit it to git. -->
<!-- ***************************************************** -->

<newsset>
  <news date="2022-04-05" type="newsletter">
    <title>IA nell'UE +++ Lettera aperta al Bundestag +++ Plasma Mobile +++ Rete mesh</title>
    <body>
      <p>
  Nella nostra newsletter di aprile, accogliamo gli incoraggianti 
  sviluppi sull'IA nell'UE. Ci rivolgiamo al governo tedesco per 
  chiedere un chiaro budget per il Software Libero. Intervistiamo 
  Bhushan Shah, sviluppatore di Plasma Mobile, e parliamo delle reti 
  mesh con Elektra Wagenrad. Complimenti a KDE per il primo software 
  eco-certificato al mondo.
  </p>
    </body>
    <body-complete>

<h1 id="ai-in-eu-open-letter-to-bundestag-plasma-mobile-meshnet">IA nell'UE +++ Lettera aperta al Bundestag +++ Plasma Mobile +++ Rete mesh</h1>

  <p>
  Nella nostra newsletter di aprile, accogliamo gli incoraggianti 
  sviluppi sull'IA nell'UE. Ci rivolgiamo al governo tedesco per 
  chiedere un chiaro budget per il Software Libero. Intervistiamo 
  Bhushan Shah, sviluppatore di Plasma Mobile, e parliamo delle reti 
  mesh con Elektra Wagenrad. Complimenti a KDE per il primo software 
  eco-certificato al mondo.
  </p>

<h2 id="european-parliament-recognises-free-software-as-key-for-fair-ai">Il Parlamento Europeo riconosce il Software Libero come elemento chiave per una IA imparziale</h2>
  
  <p>
  La speciale commissione sull'Intelligenza Artificiale in un'era 
  digitale (AIDA, Artificial Intelligence in a Digital Age) del 
  Parlamento Europeo ha votato lo scorso 22 marzo la propria delibera 
  sull'Intelligenza Artificiale in un'era digitale ed ha sottolineato 
  l'importanza del Software Libero per l'IA con un'ampia maggioranza. 
  Ora chiediamo ai co-legislatori UE di tenere in considerazione questa 
  posizione e includere disposizioni e linee guida sul Software Libero 
  nella imminente legislazione.
  </p>

  <p>
  Le agenzie pubbliche che usano sistemi IA dovrebbero renderli 
  disponibili pubblicamente. Le ricerche pubbliche che creano sistemi IA 
  dovrebbero renderli disponibili pubblicamente. La trasparenza nelle 
  tecnologie IA è necessaria per poterle testare, valutarne i risultati 
  e migliorarle. <a href="/news/2022/news-20220330-01.html">La FSFE sta 
  seguendo da vicino il processo legislativo</a> e ha analizzato <a href="https://download.fsfe.org/campaigns/AIandFS/fsfe_AIandFreesoftware.pdf">come 
  l'IA può restare comprovabile e affidabile, e portare anche ulteriore 
  innovazione</a> con il Software Libero.
  </p>

<h2 id="germany-has-ambitious-free-software-plans-will-it-realise-them-">La Germania ha piani ambiziosi per il Software Libero. Riuscirà a realizzarli?</h2>

  <p>
  L'accordo di coalizione del governo tedesco ha posto la 
  digitalizzazione come priorità, e il Software Libero come una 
  soluzione sicura e trasparente. Sono passati 100 giorni 
  dall'insediamento nel nuovo governo tedesco, ma non è stato fatto 
  ancora nulla. Al contrario, le amministrazioni tedesche stanno 
  approdando in modo preoccupante all'uso di prodotti Microsoft, 
  abbandonando la possibilità di adottare una strategia basata sulle 
  interfacce aperte. Alexander Sander, consulente delle policy della 
  FSFE, spiega: «Invece di fornire finalmente un "cloud Software Libero" 
  per le amministrazioni, il nuovo governo si baserà nuovamente su 
  costose applicazioni proprietarie». <a href="/news/2022/news-20220315-01.html">Richiediamo che il governo 
  segua il proprio programma</a>.
  </p>

  <p>
  In particolare, insieme ad altri esponenti come la Open Source 
    Business Alliance e l'Open Knowledge Foundation Germany, la
    FSFE chiede che il governo tedesco <a href="/news/2022/news-20220328-01.html">includa il pieno controllo 
    digitale nel budget del 2022</a> e implementi le iniziative già 
    annunciate per la libertà del software. In una <a href="https://download.fsfe.org/policy/letters/20220328-German-Budget-and-Free-Software-2022.de.pdf">lettera 
    aperta (in tedesco)</a> i firmatari si rivolgono ai gruppi 
    parlamentari del Bundestag.
  </p>
  
<h2 id="plasma-mobile-running-a-privacy-respecting-and-secure-gnu-linux-phone">Plasma Mobile: far funzionare un telefono in modo sicuro e che rispetti la privacy con GNU/Linux</h2>

  <p>
  Che opzioni ci sono se volessi far girare Software Libero sul mio 
  telefono? Abbiamo intervistato lo sviluppatore di Plasma Mobile 
  Bhushan Shah per conoscere meglio il progetto. Plasma Mobile è un 
  intero sistema basato su Linux che offre un processo di sviluppo 
  completamente trasparente. Quando si parla di privacy, Plasma Mobile è 
  uno dei più sicuri sistemi operativi per telefoni. Non ci sono 
  tracciamenti, intercettazioni, né raccolta dati per confezionare 
  pubblicità mirate. <a href="/news/2022/news-20220323-01.html">Bhushan 
  fa una chiara panoramica di Plasma Mobile, includendo come viene 
  sviluppato e come ottenerlo</a>.
  </p>

  <figure>
    <a href="/news/2022/news-20220323-01.html">
      <img src="https://pics.fsfe.org/uploads/medium/b9b1f761fd936faa0aab1e11fe3f70bd.jpg" alt="7 persone in fronte ad un giardino e un edificio in una giornata estiva"/>
    </a>
    <figcaption>
      Bhushan Shah (secondo da sinistra), sviluppatore nel progetto Plasma Mobile sin dal 2015.
    </figcaption>
  </figure>

<h2 id="listen-to-our-new-podcast-episode-discover-mesh-networking-">Ascolta la nostra nuova puntata del podcast. Scopri le reti mesh.</h2>
  
  <p>
  <a href="/news/podcast/episode-14.html">Nella nostra nuova puntata del 
  Software Freedom Podcast, Matthias Kirschner parla con la nostra 
  ospite, Elektra Wagenrad, delle origini di Freifunk, del protocollo 
  B.A.T.M.A.N. e del progetto Mesh Potato</a>. Se ti è nuovo il mondo 
  delle reti mesh, con questa puntata puoi scoprirlo facilmente. Elektra 
  spiega la teorica che sta dietro il protocollo e va a fondo nell'idea 
  filosofica dello stesso.
  </p>

  <figure>
    <a href="/news/podcast/episode-14.html">
      <img src="https://pics.fsfe.org/uploads/medium/0bf10017e47d8510d09d6058db413290.png" alt="Primo piano di una donna che sorride"/>
    </a>
    <figcaption>
      Elektra Wagenrad, uno degli sviluppatori originari del protocollo
      B.A.T.M.A.N. e del progetto Mesh Potato. La foto è rilasciata con 
      licenza CC-BY-SA 3.0 ed è stata creata da Andrea Behrendt.
    </figcaption>
  </figure>

<h2 id="the-most-energy-efficient-pdf-reader-is-free-software-congrats-okular-">Il migliore lettore PDF dal punto di vista dell'efficienza energetica è Software Libero. Congratulazioni Okular!</h2>

  <p>
  Più precisamente, Okular è un visualizzatore di documenti universale. 
  Questo significa che, oltre a poter leggere i PDF, i fumetti e i libri 
  EPub, puoi anche sfogliare le tue foto, visualizzare documenti 
  markdown, e molto altro. A febbraio 2022, ad Okular è stata assegnata 
  l'etichetta ecologica Blue Angel, l'etichetta ambientale ufficiale 
  rilasciata dal governo tedesco. Nel 1978, l'autorità tedesca per 
  l'ambiente è stata la prima ad introdurre un'etichetta ambientale; da 
  quest'anno, l'ambito di questa etichetta è stato esteso per includere 
  prodotti software, e Okular è diventato il primissimo programma per 
  computer ad essere stato eco-certificato.
  </p>

  <p>
  Per poter ricevere l'etichetta ecologica Blue Angel, un programma deve 
  soddisfare molti requisiti, incluse la trasparenza, la 
  retrocompatibilità, e la capacità di essere eseguito su hardware 
  vecchio di almeno cinque anni. Il Software Libero di solito soddisfa 
  pienamente queste condizioni. La FSFE <a href="/news/2022/news-20220316-01.html">si congratula con
    Okular e con tutte le persone della comunità di KDE</a>!
  </p>

  <figure>
    <a href="/news/2022/news-20220316-01.html"><img src="https://pics.fsfe.org/uploads/medium/bb97d5abf32d0f8f5c38ca7e190c4030.png" alt="Schermate di fumetti visualizzati con Okular"/></a>
    <figcaption>
    Schermate di Okular di KDE, illustrazioni di David Revoy CC-BY-SA-4.0
    </figcaption>
  </figure>
  
<h2 id="save-the-date-">Segnati i prossimi appuntamenti!</h2>

<ul>
  <li>
    <p>Giovedì 14 aprile si incontrano 3 gruppi locali della FSFE. Dalle 
    18:00 alle 21:00 <a href="https://wiki.fsfe.org/Events/Zurich/2022-04-14">Zurigo terrà 
    il periodico incontro mensile in presenza</a>. Chiunque sia 
    interessato al Software Libero e voglia sostenere gli ideali del 
    Software Libero può partecipare. Il gruppo discuterà dei modi per 
    contattare nuove persone e del prossimo Open Education Day. Anche <a href="https://wiki.fsfe.org/LocalGroups/Hamburg">Amburgo terrà il 
    periodico incontro mensile in presenza</a>. Iscriviti alla mailing 
    list del gruppo per ulteriori informazioni. <a href="https://wiki.fsfe.org/LocalGroups/Berlin">Berlino</a> avrà il 
    suo incontro online mensile. Iscriviti alla <a href="https://lists.fsfe.org/postorius/lists/berlin.lists.fsfe.org">mailing 
      list</a> o segui la <a href="https://libranet.de/profile/fsfeberlin">pagina Mastodon</a> 
      del gruppo per continuare a seguirlo.
    </p>
  </li>
  <li>
    <p>Mercoledì 20 aprile, <a href="https://wiki.fsfe.org/LocalGroups/BNL">il team olandese della 
    FSFE</a> farà il periodico incontro mensile online.
    </p>
  </li>
  <li>
    <p>Data da stabilire. Il gruppo locale della FSFE di Aarhus, 
    Danimarca, ha rinviato il suo primo meeting. Se vuoi partecipare, è 
    il momento giusto per contattare Carsten Agger (agger [at] fsfe 
    [dot] org).
    </p>
  </li>
</ul>

<h2 id="what-we-have-done">Cosa abbiamo fatto</h2>

<ul>
  <li>
    <p>Il 30 marzo, Erik Albers, responsabile di programma della FSFE ed 
    esperto sulla sostenibilità, ha mostrato al Digital Social Summit 
      che la progettazione del software e le licenze di Software Libero 
      incidono sulla sostenibilità dell'hardware e dell'infrastruttura.
    </p>
  </li>
  <li>
    <p>
      Il 24 marzo, <a href="https://libranet.de/display/0b6b25a8-2162-39a4-b089-4a2078010682">il 
      gruppo locale di Berlino della FSFE ha fatto un brainstorming con 
      Jessica Wawrzyniak del
      Digital Courage di come può funzionare una whitelist di Software 
      Libero appropriata all'istruzione</a>, e di come le 
      amministrazioni tedesche possono compilare una tale lista.</p>
  </li>
  <li>
    <p>
      Il 20 marzo, il gruppo donne della FSFE si è incontrato online per 
      discutere di eventi passati e futuri.</p>
  </li>
  <li>
    <p>Il 19 marzo, i partecipanti al workshop di Upcycling Android in Berlino hanno flashato telefoni.
    </p>
  </li>
  <li>
    <p>Il 16 marzo, <a href="https://wiki.fsfe.org/Events/Netherlands/2022-03-16">il team 
    nazionale olandese della FSFE ha tenuto il proprio incontro mensile 
    online</a>. 
      Il team ha discusso della nuova legge sulle telecomunicazioni in 
      Belgio, e delle potenziali azioni per assicurarsi la Libertà del 
      Router. I volontari hanno già contattato Neutrinet. Anche la 
      strategia open source del governo è stata un tema importante, così 
      come le crescente dipendenza su DigID, l'app olandese per 
      l'identità digitale. Il 19 marzo il team si è incontrato in 
      presenza al Linux Users meeting dei Paesi Bassi.
    </p>
  </li>
  <li>
    <p>Il 15 marzo, Erik Albers ha partecipato a "Software sostenibile 
    per telefoni che durino", un webinar organizzato da
      Fairphone. <a href="https://media.fsfe.org/w/4WvPgN79fuex3eaSR378yH">Una tavola 
      rotonda di esperti</a> ha discusso del perché la vita utile dei 
      telefoni continua a ridursi. All'interno della discussione, Erik 
      ha preso posizione su come il diritto universale di installare 
      sistemi operativi di Software Libero su qualsiasi dispositivo ci 
      aiuterà a vivere in una società digitale più sostenibile.</p>
  </li>
  <li>
    <p>Il 12 marzo, Matthias Kirschner, autore di "Ada &amp; Zangemann", 
      ha letto il libro durante il Chemnitzer Linux-Tage. È ora 
      disponibile un video della <a href="https://www.youtube.com/watch?v=2bHLxFqTnRo">lettura 
      dell'autore</a> durante il Wintercongress.
    </p>
  </li>
  <li>
    <p>Il 10 marzo, <a href="https://libranet.de/display/0b6b25a8-1262-279c-0282-3d4767329405">il 
    gruppo locale della FSFE Berlino ha tenuto il suo incontro 
    mensile</a>. I partecipanti hanno discusso di questioni di finanza e 
    sicurezza relative al Software Libero. Il gruppo ha discusso della 
    recente pianificazione di Mozilla per creare inserzioni 
    pubblicitarie rispettose della privacy.
    </p>
  </li>
  <li>
    <p>Il 10 marzo, <a href="https://wiki.fsfe.org/Events/Zurich/2022-03-10">il gruppo 
    locale della FSFE di Zurigo ha discusso dei modi per contattare 
    nuove persone, ed ha esplorato possibili azioni come workshop ed 
    eventi informativi</a>. 
    </p>
  </li>
  <li>
    <p>Il 9 marzo, il <a href="https://wiki.fsfe.org/LocalGroups/Hamburg">gruppo locale della 
    FSFE di Amburgo ha avuto il suo incontro mensile</a>.</p>
  </li>
</ul>


<h2 id="contribute-to-our-newsletter">Contribuisci alla nostra newsletter</h2>
  <p>
  Se vuoi condividere qualche pensiero, immagine, o notizia, inviacele. 
  Come sempre, l'indirizzo è <email>newsletter@fsfe.org</email>. Ci aspettiamo di 
  ricevere tue notizie! E se vuoi anche sostenere noi e il nostro 
  lavoro, unisciti alla nostra comunità e sostienici con una <a href="https://my.fsfe.org/donate?referrer=newsletter">donazione o 
  un contributo mensile</a>. Un grazie alla nostra comunità e a tutti i
  volontari, i sostenitori e i donatori che rendono possibile il nostro
  lavoro. E grazie ai nostri traduttori, che ti permettono di leggere
  questa newsletter nella tua lingua.
  </p>
  
  <p>Un saluto da chi ti scrive, Fani Partsafyllidou</p>

  </body-complete>
    <image url="https://pics.fsfe.org/uploads/medium/c2f8622627d6d635020e8220380e4225.png" alt="Collage di quattro immagini. Un giornale. Un edificio neoclassico con uno e zero come colonne. Tre telefoni con schermate della pagina principale, calendario e calcolatrice di Plasma Mobile. Fotografia di una donna."/>
    <link>/news/nl/nl-202204.html</link>
    <tags>
      <tag key="front-page"/>
      <tag key="newsletter">Newsletter</tag>
      <tag key="AI">IA</tag>
      <tag key="european-parliament">Parlamento Europeo</tag>
      <tag key="open-letter">Lettera aperta</tag>
      <tag key="de">Germania</tag>
      <tag key="upcyclingandroid">Upcycling Android</tag>
      <tag key="interview">Intervista</tag>    
      <tag key="podcast">Software Freedom Podcast</tag>
      <tag key="localgroup">Gruppo locale</tag>
  </tags>
    <discussion href="https://community.fsfe.org/t/825"/>
  </news>
</newsset>
