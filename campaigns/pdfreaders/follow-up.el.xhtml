<?xml version="1.0" encoding="UTF-8" ?>
<html>
  <version>1</version>

 <head>
    <title>PDFreaders - Η συνέχεια</title>
  </head>
  <body>
  <p id="category"><a href="pdfreaders.html">Ελεύθερο Λογισμικό Ανάγνωσης PDF Αρχείων</a></p>
<h1>PDFreaders - Η συνέχεια</h1>
   
 
<p>Το Νοέμβριο του 2010, κατά τη διάρκεια της
<a href="/campaigns/pdfreaders">εκστρατείας the PDFreaders</a>,
το FSFE έστειλε μία <a href="/campaigns/pdfreaders/letter.html">επιστολή</a>
προς όλες τις δημόσιες υπηρεσίες από τη
<a href="/campaigns/pdfreaders/buglist.html">λίστα σφαλμάτων</a> που διατηρούμε
ζητώντας τους ή να αφαιρέσουν τις διαφημιστικές καταχωρήσεις ιδιοκτησιακού
λογισμικού ή να τοποθετήσουν διαφημιστικά και για το Ελεύθερο Λογισμικό, έτσι
ώστε οι χρήστες των ιστοτόπων να κατανοούν ότι έχουν επιλογή.</p>

<p>Κάποιες από τις υπηρεσίες απάντησαν ήδη στο αίτημά μας αλλά άλλες δεν έχουν
απαντήσει ακόμη. Καθώς εμείς, ως ακτιβιστές Ελεύθερου Λογισμικού και Ευρωπαίοι
πολίτες, έχουμε διαθέσει χρόνο και χρήμα για την αποστολή αυτών των επιστολών,
επιθυμούμε να έχουμε μια απάντηση, οποιαδήποτε και αν είναι αυτή.</p>

<p>Εδώ θα δείτε πώς θα δραστηριοποιηθείτε και πώς θα στείλετε κάποιες επιστολές
στις υπηρεσίες της χώρας σας ζητώντας τους να αφαιρέσουν τις διαφημιστικές
καταχωρήσεις μη-ελεύθερου λογισμικού από τους ιστοχώρους τους.</p>

<h2>Ελέγξτε πριν</h2>

<p>Πριν ξεκινήσετε να στέλνετε μηνύματα αλληλογραφίας ρίξτε μια ματιά στον
ιστότοπο της αναφερόμενης υπηρεσίας στη
 <a href="/campaigns/pdfreaders/buglist.html">λίστα σφαλμάτων</a> και
ελέγξτε αν έχουν αφαιρέσει τη διαφήμιση. Αν δεν δείτε διαφήμιση κάνετε
τα ακόλουθα:</p>

<ul>

    <li>Εξετάστε με μια μηχανή αναζήτησης αν κάποια άλλη λέξη "adobe" ή
    "acrobat" υπάρχει στον τομέα, (π.χ. με site:www.exmaple.com). Αν βρεθεί
    κάποιο, ενημερώστε τη λίστα σφαλμάτων με το νέο URL στο "bugs-XY.xml" 
    (μπορείτε να στείλετε και μήνυμα στην
    <a href="mailto:web@lists.fsfe.org">ομάδα ιστού</a> αν δεν έχετε πρόσβαση
    για τροποποίηση του ιστοτόπου).</li>

    <li>Αν δεν υπάρχει καμία, γράψτε στο <a
      href="mailto:pdfreaders@lists.fsfe.org">pdfreaders@lists.fsfe.org</a>,
    αναφέρετε την επιτυχία σας και ζητήστε να σημειωθεί το σφάλμα 
    ως διορθωμένο.</li>

    <li>Έπειτα γράψτε ένα μικρό ευχαριστήριο μήνυμα στη δημόσια υπηρεσία.</li>

</ul>

<p>Αν η διαφήμιση είναι ακόμη ορατή στον ιστότοπο της δημόσιας υπηρεσίας
μπορείτε να δραστηριοποιηθείτε στέλνοντάς τους μήνυμα <a
  href="/campaigns/pdfreaders/letter.html">με βάση το υπόδειγμα επιστολής 
μας</a>.</p>

<h2>Να είστε πάντα ευγενικοί</h2>

<p>Ο θυμός δεν θα βοηθήσει καθόλου. Στείλαμε μια επιστολή που περιείχε μια
ευγενική και αιτιολογημένη πρόταση. Αυτό που έχουμε να κάνουμε τώρα είναι
να διατηρήσουμε την ίδια στάση και να ζητήσουμε σε φιλικό τόνο από τις
υπηρεσίες να εξετάσουν την επιστολή μας. Ίσως συμβεί να πάρετε μια απάντηση
που να περιέχει αγενή κριτική: αυτό δεν έχει σημασία! Να είστε πάντα ευγενικοί
και να λαμβάνετε υπόψη ότι ό στόχος μας είναι να τους πείσουμε να διορθώσουν
ένα προφανές πρόβλημα ουδετερότητας στους ιστοχώρους τους. Μην απαντάτε σε
κριτική άσχετη με το στόχο μας.</p>

<h2>Βρείτε το κατάλληλο πρόσωπο για επικοινωνία</h2>

<p>Αφιερώστε λίγο χρόνο στον ιστοχώρο τους. Αν δείτε τη διεύθυνση 
αλληλογραφίας με τον διαχειριστή του ιστοχώρου (<strong>webmaster's
email</strong>), έχετε βρει το σωστό άτομο για να έρθετε σε επαφή.
Αν υπεύθυνη για τον ιστοχώρο είναι κάποια εξωτερική εταιρεία, το
πιθανότερο είναι να μη σας απαντήσουν: δεν είναι προς το συμφέρον τους
να μάθει η δημόσια υπηρεσία ότι ο ιστοχώρος που έχουν σχεδιάσει γι αυτήν,
έχει πρόβλημα ουδετερότητας.</p>

<p>Αν δεν μπορέσετε να βρείτε τον διαχειριστή ιστοχώρου, αναζητήστε κάποια
<strong>φόρμα επικοινωνίας</strong>. Να γνωρίζετε επίσης ότι πολλές δημόσιες
υπηρεσίες έχουν ένα <strong>Γραφείο Δημοσίων Σχέσεων</strong> και ότι κάποια
από αυτά δίνουν στην ηλεκτρονική αλληλογραφία τους την ίδια σημασία με τις
τυπικές επιστολές που λαμβάνουν.</p>

<p>Αν δεν μπορείτε να βρείτε κάποια από τις αναφερθείσες επαφές, μπορείτε 
να γράψετε προς το <strong>Κεντρικό Γραφείο Διοίκησης</strong> της υπηρεσίας.
Οι άνθρωποι εκεί βέβαια έχουν τη μεγαλύτερη ισχύ, αλλά λάβετε υπόψη ότι μπορεί
να είναι πολύ απασχολημένοι για να τροποποιήσουν άμεσα τον ιστοχώρο. Οπότε,
η απάντησή τους μπορεί να πάρει αρκετό χρόνο.</p>

<h2>Επιλέξτε το σωστό θέμα για το μήνυμά σας</h2>

<p>Οι άνθρωποι που εργάζονται σε δημόσιες υπηρεσίες λαμβάνουν καθημερινά
δεκάδες μηνύματα (μαζί και σκουπίδια - spam). Θέλουμε να διαβάσουν το μήνυμά
μας και έτσι είναι σημαντικό να επιλέξετε το σωστό θέμα. Μια καλή επιλογή θα 
ήταν: <strong>"Αναπάντητη επιστολή του FSFE από το 2010"</strong>.</p>

<h2>Γράψτε το ηλεκτρονικό σας μήνυμα</h2>

<p>Γράψτε το μήνυμά σας για να τους υπενθυμίσετε σχετικά με την επιστολή που 
έχουμε στείλει. Αν θέλετε, μπορείτε να χρησιμοποιήσετε
<strong><a href="/campaigns/pdfreaders/letter.html">το υπόδειγμα επιστολής
και τις μεταφράσεις</a></strong>, αλλά, παρακαλούμε, θυμηθείτε να αλλάξετε το
τμήμα μέσα στις αγκύλες { }</p>

<h2>Τι γίνεται μετά;</h2>

<p>Μετά από 15 μέρες ελέγξτε ξανά τον ιστοχώρο αν κάτι έχει αλλάξει.</p>

<p><strong>ΠΕΡΙΠΤΩΣΗ 1: τίποτε δεν έχει αλλάξει</strong>: Μην ανησυχείτε, ακόμη και
η Ρώμη δεν χτίστηκε σε μια μέρα. Στείλτε και άλλο μήνυμα και ελέγξτε ξανά σε 
15 μέρες. Επίσης μπορείτε να δοκιμάσετε να στείλετε μήνυμα σε διαφορετική 
διεύθυνση αλληλογραφίας.</p>

<p><strong>ΠΕΡΙΠΤΩΣΗ 2: το σφάλμα έχει αφαιρεθεί</strong>: Ελέγξτε αν υπάρχουν
άλλες σελίδες με σφάλματα στον ιστοχώρο τους. Αν υπάρχουν, στείλτε μήνυμα 
πάλι. Αν δεν υπάρχουν, έχετε επιτύχει! Γράψτε ένα ευχαριστήριο μήνυμα για 
τις προσπάθειές τους και επίσης 
<a href="mailto:pdfreaders@lists.fsfe.org">ενημερώστε μας</a> για την
επιτυχία σας για να ενημερώσουμε τη
<a href="/campaigns/pdfreaders/buglist.html">λίστα σφαλμάτων</a>.</p>

<p><strong>ΠΕΡΙΠΤΩΣΗ 3: λάβατε ένα μήνυμα από την υπηρεσία με κάποιες 
ερωτήσεις</strong>: Ορισμένες υπηρεσίες δεν κατανοούν την επιστολή μας.
Απαντήστε τους, πάντα με ευγένεια, και εξηγήστε τους την πρότασή μας.
Αν δεν ξέρετε τι να απαντήσετε, 
<a href="mailto:pdfreaders@lists.fsfe.org">επικοινωνήστε μαζί μας</a>.</p>

<p><strong>ΠΕΡΙΠΤΩΣΗ 4: λάβατε ένα μήνυμα από την υπηρεσία που λέει ότι έχουν
διορθώσει τη σελίδα αλλά η σελίδα δεν έχει αλλάξει</strong>. Περιμένετε
μερικές ημέρες και έπειτα στείλτε και άλλο μήνυμα.</p>

<h2>Τελικές σκέψεις</h2>

<p>Είναι εύκολο να επιτύχετε καλά αποτελέσματα για την εκστρατεία PDFreaders
στη χώρα σας. Πριν λάβουν το μήνυμά σας, πολλές υπηρεσίες δεν έχουν κατανοήσει
ότι διαφημίζουν λογισμικό στον ιστοχώρο τους και πολλές από αυτές θα σας
ευχαριστήσουν για την υπόδειξή σας. Έτσι το δυσκολότερο μέρος είναι να
προσελκύσετε την προσοχή τους. Για να το κάνετε αυτό, χρειαζόμαστε την
υπομονή και την αποφασιστικότητά σας. </p>


</body>

</html>

