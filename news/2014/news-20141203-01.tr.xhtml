<?xml version="1.0" encoding="UTF-8"?>
<html newsdate="2014-12-03">
	<head>
		<title>Akıllı kart ile güvende olun ve FSFE'nin 2015'deki çalışmalarını destekleyin</title>
	</head>
	<body class="press release">
        <h1>Akıllı kart ile güvende olun ve FSFE'nin 2015'deki çalışmalarını destekleyin</h1>

<p newsteaser="yes">Avrupa Özgür Yazılım Vakfı (FSFE) tüm Avrupa'yı kapsayan bir vakıftır, 2001 yılında kullanıcıların teknolojiyi denetlemelerini güçlendirmek amacıyla kurulmuştur. Vakfın Avrupa Komisyonu'ndaki çalışmalarını yoğunlaştırmak ve daha fazla insanı Özgür Yazılım'dan haberdar kılmak üzere, FSFE'nin 2015'teki çalışmaları için 190.000€'ya ihtiyacı var. Gelecek yıl, FSFE, toplumumuzun bünyesine yazılım özgürlüğünü daha fazla örmek için daha da fazla çaba gösterecek.</p>

<p>Yeni Avrupa Komisyonu, şu an, önümüzdeki beş yıl için politika geliştirmeye ilişkin rotasını oluşturuyor. FSFE, Özgür Yazılım'a kapıları açık tutan Komisyonla Brüksel'de sürekli bir bağlantı içerisinde. FSFE, 2015'te yazılım tedarik, standartlaşma ve aygıt özerkliği yönünde değişim ve Özgür Yazılım ve Açık Standartlar konusunda gerçek bir ilerleme sağlamak için bu momentumu kullanmak istiyor.</p>

<p>Bununla birlikte, 2015'te FSFE daha fazla insana ulaşacak ve Özgür Yazılım hakkında bilgisi olmayan insanların olduğu daha fazla yere gidecek. FSFE Avrupa çapındaki yerel grup ağını genişletecek. Vakıf, gözde <a href="/contribute/spreadtheword.html#promo-material">tanıtım malzemelerini</a> çoğu Avrupa diline sürekli olarak çeviriyor. Yerel gönüllüler ücretsiz tanıtım paketlerini ısmarlayarak ve malzemeleri kütüphanelerde, sinemalarda, dükkanlarda ve diğer yerlerde dağıtarak Özgür Yazılım mesajını yayıyor, bir çok yere ulaştırıyorlar.</p>

<p>FSFE'nin çalışmalarını desteklemenin en iyi yolu <a href="/join/join.html"><strong>(FSFE'nin sürekli) üyesi olmaktır</strong></a>. Bütün üye katkıları FSFE'nin özgür bir toplum çalışmaları yönünde doğrudan yarar sağlamaktadır. Üyeler, bir kart okuyucu ve GnuPG şifreleme yardımıyla e-postaları şifreleyip imzalayabildikleri, SSH anahtarlarının güvenliğini sağlayabildikleri, potansiyel olarak güvensiz bir makinede güvenli bir şekilde giriş yapabildikleri veya kullanıcının sabit disk şifreleme anahtarlarını saklayabildikleri oldukça gelişmiş bir <a href="/fellowship/card.html">Üyelik Akıllı Kartına</a> sahip olmaktadır. Şifreleme anahtarı kartın içerisinde saklandığı için, çalınması neredeyse imkansızdır.</p>

<p>Ayrıca FSFE'ye <a href="/donate/onetime-donation.html">tek seferlik bir bağış</a> yapmak da mümkün.</p>

<p>2015'de çalışmasını sürdürebilmesi için, FSFE'nin toplamda 420.000€'ya ihtiyacı var. Vakıf, halihazırda bu miktarın 230.000€'lık kısmını mevcut süren üyelikler, düzenli bağışlar ve ürün satışlarıyla elde etmiş durumda. Ancak, vakfın, 2015'te çalışmalarını finanse edebilmesi için 190.000€'lık bir miktara daha ihtiyacı var.</p>

<ul class="hide">
  <li><a href="http://blogs.fsfe.org/gerloff/2014/12/01/preview-what-fsfe-did-in-2014/">Karsten Gerloff'un FSFE'nin son 12 aydaki çalışmaları hakkındaki blog yazısı</a></li>
</ul>

</body>

<sidebar promo="about-fsfe">
<div id="related-content">
<h3>Ayrıca okuma</h3>
<ul>
  <li><a href="http://blogs.fsfe.org/gerloff/2014/12/01/preview-what-fsfe-did-in-2014/">Karsten Gerloff'un FSFE'nin son 12 aydaki çalışmaları hakkındaki blog yazısı</a></li>
</ul>
</div>
</sidebar>

	<tags>
    <tag>front-page</tag>
    <tag>fundraising</tag>
	</tags>
</html>
