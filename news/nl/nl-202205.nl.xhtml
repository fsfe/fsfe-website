<?xml version="1.0" encoding="utf-8"?>
<html newsdate="2032-05-10" type="newsletter">
  <version>1</version>

  <head>
    <title>46 Ondertekenen Open Brief over Besturingssysteemvrijheid +++ Eerlijke Markt App +++ Uw Digitale Rechten</title>
  </head>
  <body microformats="h-entry">

<h1>46 Ondertekenen Open Brief over Besturingssysteemvrijheid +++ Eerlijke Markt App +++ Uw Digitale Rechten
</h1>


<p>
  In deze uitgave: een alliantie van meer dan 45 entiteiten steunt het 
  universele recht om alle software op alle apparaten te installeren. Vrije software 
  wordt overwogen om opgenomen te worden in de EU-verklaring over digitale 
  rechten. FSFE&#39;s transparantie in overheidsinkoop-app haalt EU 
  Datathon finale. Italiaanse FSFE-vrijwilligers bereiden tour voor.
</p>

<figure class="no-border">
  <a href="https://pics.fsfe.org/uploads/big/135aea69165f2910e2e72a571c80acf5.png">
    <img src="https://pics.fsfe.org/uploads/medium/135aea69165f2910e2e72a571c80acf5.png" alt="drie illustraties: een telefoonachtig apparaat dat eruitziet als een slot dat geopend is, een vrolijke mastodoncartoon en een EU datathon banner"/>
  </a>
</figure>

<h2 id="46-entities-request-the-eu-for-the-right-to-reuse-hardware">46 entiteiten vragen de EU om het recht op hergebruik van hardware</h2>

<p>
  De EU herdefinieert haar criteria voor ecologisch ontwerp van milieuvriendelijke 
  elektronica. De FSFE heeft input geleverd door een <a 
  href="/activities/upcyclingandroid/openletter.html">open brief</a> 
  waarin het recht wordt geëist om elke software op elk elektronisch apparaat te installeren. 
  Dit recht zou het mogelijk maken om onze apparaten langer te houden, met het voorbehoud 
  dat de fabrikanten zich aan bepaalde regels moeten houden. Bijvoorbeeld: 
  fabrikanten moeten worden verplicht om bootloaders te ontgrendelen op alle apparaten, 
  waaronder computers, tablets en telefoons; en zij moeten ook 
  volledige specificaties voor elk onderdeel van het toestel publiceren. Dit  
  stelt ons en elke derde partij in staat om onze toestellen beter repareren en zelfs 
  onderdelen ervan hergebruiken. Het gebruik van Open Standaarden is ook nodig om 
  apparaten met elkaar te laten communiceren en te werken.
</p>
  
<figure class="no-border">
  <a href="/activities/upcyclingandroid/openletter.html">
    <img src="https://pics.fsfe.org/uploads/medium/3a61b0fdd2eff4e6764ae3ba6fb6b892.jpg" alt="Vier illustraties. 1. Drie tandwielen in verschillende kleuren en maten integreren met elkaar, terwijl op één ervan de afkorting van de codering staat 2. Een telefoonachtig toestel waaruit drie pijlen komen: één naar links, één naar rechts en één recht vooruit 3. Vier verschillende geometrische figuren zijn via bruggen met elkaar verbonden 4. Een telefoonachtig apparaat dat eruit ziet als een slot dat geopend is."/>
  </a>
</figure>

<p>
  Aanvankelijk waren <a href="/news/2022/news-20220427-01.html">38 
  organisaties</a> het eens over de noodzaak van deze voorwaarden en 
  ondertekenden de open brief vóór publicatie. Het is echter nog steeds 
  mogelijk om de brief te ondertekenen en intussen hebben meer dan 45 organisaties 
  dat gedaan. Het spreekt boekdelen dat techbedrijven, recht op reparatie-initiatieven en belangrijke milieuorganisaties het recht om elke software op elk apparaat te installeren ondersteunen.
</p>

<h2 id="fsfe-s-app-prototype-shortlisted-to-eu-datathon-finals">Prototype van FSFE&#39;s app op de shortlist van de EU Datathon finale</h2>

<p>
  De FSFE Systeemhackers hebben een <a 
  href="https://ted.sehn.dev">prototype van een applicatie</a> gecreëerd met de bedoeling om 
  publiek beschikbare data over aanbestedingen en bedrijven te verbinden en te 
  analyseren. Het doel van de app is om burgers en 
  deskundigen in staat te stellen verdachte marktactiviteiten van openbaar belang te volgen. Het 
  projectidee is een succes geworden en heeft het geschopt tot de top zes van de 
  26 inzendingen in de uitdaging "transparantie bij overheidsopdrachten" van 
  de EU Datathon 2022. Ons team is nu uitgenodigd om de app verder te 
  ontwikkelen.
</p>

<figure class="no-border">
  <a href="https://ted.sehn.dev">
    <img src="https://pics.fsfe.org/uploads/big/a83ce8f643fa79e37f7ff49bf930ea4c.png" alt="EU Datathon banner toont rennende kubussen op weg naar de finish. De eerste kubus juicht."/>
  </a>
</figure>

<h2 id="digital-rights">Update: verklaring over Digitale Rechten</h2>

<p>
  De EU is bezig met de bespreking van de Verklaring van Digitale 
  Rechten en Beginselen. Het <a href="/news/2022/news-20220503-01.html">Europees Parlement heeft nu 
  overeenstemming bereikt over een gemeenschappelijke tekst</a> waarin Vrije Software wordt erkend als een manier om 
  te zorgen voor transparantie in algoritmen en kunstmatige intelligentie wordt verzekerd. De 
  overeengekomen tekst benadrukt ook de noodzaak van &#39;betrouwbare standaarden 
  en, waar mogelijk, Open Bron Standaarden&#39;. Het moedigt aan tot 
  &#39;duurzaam te ontwerpen digitale technologieën die lang meegaan, 
  repareerbaar en interoperabel zijn, zowel op hardware- als op softwareniveau, 
  en het verbieden van praktijken die leiden tot voortijdige veroudering&#39;. De 
  FSFE blijft de lopende interinstitutionele dialoog volgen in een poging 
  om ervoor te zorgen dat het voorstel van het Parlement blijft bestaan.
</p>

<h2 id="ai">Update: KI-resolutie aangenomen</h2>

<p>
  <a href="/news/2022/news-20220503-01.html">Het Europees Parlement 
  heeft met een enorme meerderheid een resolutie</a> over kunstmatige intelligentie (KI) aangenomen. 
  Volgens de resolutie moeten overheidsopdrachten waar passend 
  Vrije Software eisen, met als doel het aanmoedigen van 
  grensoverschrijdende samenwerking. Het parlement erkent dat Vrije 
  Software investeringen kan bevorderen en innovatie kan stimuleren betreffende KI-technologieën in de EU. De FSFE dringt er nu bij het Parlement op aan om haar eigen standpunt in de KI-regeling over te dragen.
</p>

<h2 id="save-the-date-">Markeer de datum!</h2>

<ul>
  <li>
        Op 12 mei houdt de lokale FSFE-groep <a href="https://wiki.fsfe.org/LocalGroups/Berlin">Berlijn</a>haar 
    reguliere maandelijkse bijeenkomst.
  </li>
  <li>
          Op 14 mei zal de FSFE met een stand aanwezig zijn op make-it.saarland in 
    Saarbrücken (Duitsland) en ook onze beleidsadviseur Alexander 
    Sander zal op zaterdag en zondag een lezing geven over "Innovatie heeft Vrije Software nodig" (Duits). Op 19 mei zal Alexander spreken over de 
    uitdagingen en perspectieven van ethische en diversiteitgevoelige KI 
    in de Europese context in het KIDD-Fachkonferenz panel in Berlijn.
  </li>
  <li>
          Op 20 mei houdt de FSFE <a href="https://wiki.fsfe.org/Teams/Women/">Vrouwen</a>-groep haar 
    reguliere maandelijkse bijeenkomst. <a href="https://wiki.fsfe.org/Teams/Women/Notes">Tijdens de laatste 
   ontmoeting</a> heeft de groep gesproken over de juridische structuur en het 
    blognetwerk van de organisatie.
  </li>
  <li>
          Op 2 juni is er een <a href="https://www.stadt-koeln.de/leben-in-koeln/freizeit-natur-sport/veranstaltungskalender/ada-und-zangemann-autorenlesung">lezing van de auteur 
    </a> van Ada &amp; Zangemann (Duits) in Keulen (Duitsland).
  </li>
  <li>
          Op 14 juni houdt de plaatselijke FSFE-groep <a href="https://wiki.fsfe.org/LocalGroups/Hamburg">Hamburg</a> 
    (Duitsland) haar reguliere maandelijkse bijeenkomst.
  </li>
  <li>
          Lucas Lasota, juridisch projectmanager van de FSFE, houdt voor het zomersemester een <a href="https://box.hu-berlin.de/f/beb04d451cf04f6db673/">seminar over 
    digitale soevereiniteit</a> aan de Humboldt Universiteit van Berlijn.
  </li>
</ul>

<h2 id="past-and-ongoing-activities">Vorige en lopende activiteiten</h2>

<ul>
  <li>
          Op 4 mei hielden wij een online sessie over de <a href="/news/2022/news-20220420-01.html">toekomst van 
    Routervrijheid in Oostenrijk</a>. De opname (Duits) zal binnenkort 
    beschikbaar worden gesteld op onze peertube-instantie.
  </li>
  <li>
          Max Mehl, programmamanager van de FSFE, schreef een <a href="https://mehl.mx/blog/2022/docker2caddy-an-automatic-reverse-proxy-for-docker-containers/">blog</a> over een Python-applicatie die hij gemaakt heeft voor de FSFE-  infrastructuur om reverse proxies voor Docker-containers te automatiseren: Docker2Caddy.
  </li>
  <li>
          Wij hebben een korte video gepubliceerd: Wat is Vrije Software (Open Bron)? 
    (<a href="https://media.fsfe.org/w/xs29yhLxSP1uKLYkSeoKKp">Engels</a>, 
    <a href="https://media.fsfe.org/w/ndxFckPP8yWhMfnPcsvEkM">Duits</a>). 
    Matthias Kirschner, voorzitter van de FSFE, deelde een <a href="https://k7r.eu/short-history-of-the-what-is-free-software-open-source-video/">blog 
    </a> over hoe de video tot stand is gekomen. Om mogelijk nieuw publiek te bereiken 
    hebben we de video ook geüpload naar (<a href="https://youtu.be/EMi3PCW23yQ">Engels</a>, <a href="https://youtu.be/WAWrgKFkCpA">Duits</a>) propriëtaire platforms, waar u op de video kunt stemmen om nieuwe mensen te helpen meer te leren over softwarevrijheid.
  </li>
  <li>
    <a href="https://media.fsfe.org/w/3C7v3X7Enfc7raZesFZKKv">„Nur ein 
    Jahr länger…“ – Politik und Software rund um’s Smartphone</a> (Duits), 
    de toespraak van FSFE-programmamanager en duurzaamheidsexpert Erik 
    Albers op de Digital Social Summit 2022, is nu beschikbaar op onze 
    Peertube-instantie.
  </li>
</ul>

<h2 id="fsfe-local-groups">Lokale FSFE-groepen</h2>

<p>
  <strong>Italië</strong> | Het Italiaanse vertaalteam heeft gewerkt aan 
  de <a href="/activities/publiccode/brochure">PMPC 
  brochure</a> en hij is nu beschikbaar in het Italiaans. Vrienden van het team 
  zijn zo vriendelijk de brochure te proeflezen.
</p>

<p>
  De Italiaanse vrijwilligers zijn ook bezig met de voorbereiding van een zomertournee door het 
  land om de mensen te laten weten dat door het publiek betaalde code ook 
  ook voor het publiek beschikbaar moet zijn. De eerste halte van de tournee is Trento, op 
  7 juni. Kom meer te weten over de plannen in de e-maillijsten of chats van 
  <a href="https://wiki.fsfe.org/LocalGroups/Milano">Milaan</a> en <a href="https://wiki.fsfe.org/LocalGroups/Sicilia">Sicilië</a>. Ontmoet de 
  vrijwilligers tijdens de rondleiding en haal zelf een exemplaar van de vers 
  vertaalde PMPC-brochure!
</p>

<figure class="no-border">
  <a href="https://pics.fsfe.org/uploads/big/6a8e6e5ef14b732ee3d6d100d5434bef.png">
    <img src="https://pics.fsfe.org/uploads/medium/6a8e6e5ef14b732ee3d6d100d5434bef.png" alt="Een Mastodon-cartoon verstuurt papieren vliegtuigen"/>
  </a>
</figure>

<p>
  <strong>Zürich</strong> | De plaatselijke groep in Zürich werkt aan 
  het overhalen van overheidsdiensten om over te stappen op gefederaliseerde sociale 
  netwerken. De groep bespreekt het idee al sinds begin april 
  en het project kreeg een impuls toen veel mensen en entiteiten, 
  waaronder de <a href="https://social.network.europa.eu/explore">Europese Unie</a> 
  zich bij Mastodon hebben aangesloten. <a href="https://wiki.fsfe.org/Events/Zurich/2022-05-12">De groep zal 
  weer bijeen komen</a> op donderdag 12 mei 2022.
</p>

<p>
  <strong>Nederland</strong> | Voortbouwend op het idee van de groep uit Zürich, 
  heeft het Nederlandse team <a href="https://wiki.fsfe.org/Events/Netherlands/2022-04-20">gebrainstormd 
  technische oplossingen</a> om automatisch het nieuws van de Nederlandse gemeenten 
  op Mastodon te plaatsen. "Wat als we de RSS-feeds van 345 Nederlandse 
  gemeenten verzamelen en die voeden aan een Mastodon-account?" was een vraag 
  die de aandacht trok. Fani Partsafyllidou, projectleider bij FSFE, 
  nam deel aan bij de laatste vergadering. De <a href="https://wiki.fsfe.org/Events/Netherlands/2022-05-25">volgende 
  vergadering</a> is op woensdag 25 mei 20:00 CEST.
</p>

<h2 id="get-active">Word actief</h2>

<p>
  In de FSFE willen we gebruikers in staat stellen de technologie te controleren. Maar Vrije 
  Software helpt ook om ecologische duurzaamheid te bereiken. Dat is de reden waarom 
 we lid zijn geworden van het organisatiecomité van de Bits &amp; Bäume 2022 
  (&#39;Bits en Bomen&#39;)-conferentie die zal plaatsvinden van 30 
  september tot 2 oktober. 
</p>

<p>
  Gepassioneerd door duurzame Vrije Software-oplossingen? Laat het ons 
  en alle anderen op de conferentie weten! Stuur een voordracht, een werkgroep 
  of een mooi kunstwerk naar Bits &amp; Bäume 2022. <a href="/news/2022/news-20220425-01.html">De oproep voor deelname 
  staat open tot 7 juni</a>.
</p>

<h2 id="contribute-to-our-newsletter">Draag bij aan onze nieuwsbrief</h2>

<p>
Als u gedachten, foto's of nieuws wilt delen, stuur ze dan naar ons. Zoals altijd is het adres <email>newsletter@fsfe.org</email>. Wij verheugen ons erop van u te horen! Als u ook ons en ons werk steunen, word dan lid van onze gemeenschap en steun ons met een <a href="https://my.fsfe.org/donate?referrer=newsletter">donatie of een maandelijkse bijdrage</a>. Dank aan onze gemeenschap en alle vrijwilligers, supporters en donateurs die ons werk mogelijk maken. En dank aan onze vertalers, die u in staat stellen deze nieuwsbrief in uw moedertalen te lezen.
</p>
  
<p>Uw eindredacteur, Fani Partsafyllidou</p>

  </body>
  <sidebar promo="about-fsfe" />
  <date>
    <original content="2022-04-05" />
  </date>
  <followup>donate</followup>
  <tags>
      <tag key="front-page"/>
      <tag key="newsletter">Nieuwsbrief</tag>
      <tag key="open-letter">Open brief</tag>
      <tag key="upcyclingandroid">Android Opwaarderen</tag>
      <tag key="european-union">Europese Unie</tag>
      <tag key="procurement">Publieke Inkoop</tag>
      <tag key="tech-teams">Technische teams</tag>
      <tag key="european-parliament">Europees Parlement</tag>
      <tag key="AI">KI</tag>
      <tag key="local group">Lokale groep</tag>
      <tag key="ch">Zwitserland</tag>
      <tag key="nl">Nederland</tag>
      <tag key="berlin">Berlijn</tag>
      <tag key="it">Italië</tag>
      <tag key="hamburg-group">Groep Hamburg</tag>
      <tag key="women-group">Groep Vrouwen</tag>
            
  </tags>
  <discussion href="https://community.fsfe.org/t/846"/>
   <image url="https://pics.fsfe.org/uploads/medium/135aea69165f2910e2e72a571c80acf5.png" alt="drie illustraties: een telefoon-achtig apparaat dat eruit ziet als een geopend slot, een vrolijke Mastodon-cartoon en een EU datathon-banner"/>
   <translator>André Ockers</translator>
</html>

