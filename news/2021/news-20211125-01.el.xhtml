<?xml version="1.0" encoding="UTF-8"?>
<html newsdate="2021-11-25">
<version>1</version>

<head>
  <title>Upcycling Android: Κράτα το κινητό σου πιο πολύ καιρό βάζοντας Ελεύθερο Λογισμικό
</title>
</head>

<body>

  <h1>Upcycling Android: Κράτα το κινητό σου πιο πολύ καιρό βάζοντας Ελεύθερο Λογισμικό</h1>

  <p> 
    Το FSFE ξεκινά την πρωτοβουλία "Ανακυκλώνουμε Αντρόιντ" (Upcycling Android): Κάθε φορά που συνεχίζουμε να χρησιμοποιούμε το κινητό μας αντί να αγοράζουμε καινούργιο υποστηρίζουμε μια πιο βιώσιμη χρήση των πόρων. Η εκστρατεία Ανακυκλώνουμε Αντρόιντ βοηθά να αντιστρέψουμε την παλαίωση του λογισμικού με Ελεύθερο Λογισμικό.
  </p> 

  <p>
    Είναι η ευρωπαϊκή εβδομάδα για τη μείωση των αποβλήτων, μια εβδομάδα αφιερωμένη στην επαναχρησιμοποίηση προϊόντων και υλικών με σκοπό την εξοικονόμηση πόρων και τη μείωση των αποβλήτων στην καθημερινή ζωή. Το FSFE συμμετέχει με τη νέα πρωτοβουλία <a href="/activities/upcyclingandroid/upcyclingandroid.html#head">"Ανακυκλώνουμε Αντρόιντ"</a> - μια πρωτοβουλία που συμβάλλει στην εξοικονόμηση πόρων με την επαναχρησιμοποίηση μιας από τις πιο πολύτιμες συσκευές της καθημερινότητάς μας, των κινητών μας. 
  </p>

    <figure>
    <video crossorigin="crossorigin" poster="https://pics.fsfe.org/uploads/medium/89247debfc2d18c5ba397eb0e67f09d8.png" controls="controls" width="100%">
      <source src="https://download.fsfe.org/videos/upcyclingandroid/about-upcycling-android_desktop.en.mp4" type="video/mp4; codecs=&quot;avc1.42E01E, mp4a.40.2&quot;" media="screen and (min-device-width:1000px)" />
      <source src="https://download.fsfe.org/videos/upcyclingandroid/about-upcycling-android_desktop.en.webm" type="video/webm; codecs=&quot;vp9, opus&quot;" media="screen and (min-device-width:1000px)" />
      <source src="https://download.fsfe.org/videos/upcyclingandroid/about-upcycling-android_mobile.en.mp4" type="video/mp4; codecs=&quot;avc1.42E01E, mp4a.40.2&quot;" media="screen and (max-device-width:999px)" />
      <source src="https://download.fsfe.org/videos/upcyclingandroid/about-upcycling-android_mobile.en.webm" type="video/webm; codecs=&quot;vp9, opus&quot;" media="screen and (max-device-width:999px)" />
      <track src="https://download.fsfe.org/videos/upcyclingandroid/UpcyclingAndroid-video-subtitles-DE.vtt" kind="subtitles" srclang="de" label="Deutsch" />
      <track src="https://download.fsfe.org/videos/upcyclingandroid/UpcyclingAndroid-video-subtitles-EL.vtt" kind="subtitles" srclang="el" label="Ελληνικά" default="default" />
      <track src="https://download.fsfe.org/videos/upcyclingandroid/UpcyclingAndroid-video-subtitles-EN.vtt" kind="subtitles" srclang="en" label="English" />
      <track src="https://download.fsfe.org/videos/upcyclingandroid/UpcyclingAndroid-video-subtitles-ES.vtt" kind="subtitles" srclang="es" label="Español" />
      <track src="https://download.fsfe.org/videos/upcyclingandroid/UpcyclingAndroid-video-subtitles-FR.vtt" kind="subtitles" srclang="fr" label="Français" />
      <track src="https://download.fsfe.org/videos/upcyclingandroid/UpcyclingAndroid-video-subtitles-IT.vtt" kind="subtitles" srclang="it" label="Italiano" />
      <track src="https://download.fsfe.org/videos/upcyclingandroid/UpcyclingAndroid-video-subtitles-NL.vtt" kind="subtitles" srclang="nl" label="Nederlands" />
      <track src="https://download.fsfe.org/videos/upcyclingandroid/UpcyclingAndroid-video-subtitles-PT.vtt" kind="subtitles" srclang="pt" label="Português" />
      <track src="https://download.fsfe.org/videos/upcyclingandroid/UpcyclingAndroid-video-subtitles-TR.vtt" kind="subtitles" srclang="tr" label="Türkçe" />
    </video>
    <figcaption>Γιατί Ανακυκλώνουμε Αντρόιντ</figcaption>
  </figure>


  <p>
    Κάθε χρόνο, οι κατασκευαστές παράγουν 1,5 δισεκατομμύριο κινητά παγκοσμίως - και δυστυχώς, σχεδόν ισάριθμα πετιούνται μετά από μια συνήθως πολύ σύντομη διάρκεια ζωής του υλικού. Η σύντομη διάρκεια ζωής των κινητών οφείλεται συχνά στη λεγόμενη "αχρήστευση λογισμικού", μια πρακτική που καθιστά τα λογισμικά παρωχυμένα, με αποτέλεσμα οι χρήστριες να πρέπει είτε να αγοράσουν νέο υλικό είτε να συνεχίσουν με ξεπερασμένο λογισμικό. Η μικρή διάρκεια ζωής του υλικού μπορεί να έχει καταστροφικές περιβαλλοντικές συνέπειες. Για να βοηθήσουμε τις χρήστριες να ξεπεράσουν αυτό το δίλημμα, με την εκστρατεία Ανακυκλώνουμε Αντρόιντ δίνουμε τη δυνατότητα στον κόσμο να ανακυκλώνει με δημιουργικό τρόπο κινητά Αντρόιντ βάζοντας Ελεύθερο Λογισμικό. Κάθε φορά που συνεχίζουμε να χρησιμοποιούμε το τρέχον κινητό μας αντί να αγοράζουμε καινούργιο, συμβάλλουμε στην αποφυγή της παραγωγής 
    νέων κινητών και στον περιορισμό της αύξησης των ηλεκτρονικών αποβλήτων.
  </p>

  
  <figure>
    <a href="/activities/upcyclingandroid/upcyclingandroid.html#head"><img src="https://pics.fsfe.org/uploads/medium/632c49ac9120b993a518409bed4be26c.jpg"/></a>
  </figure>
  

  <p>
   Η εκστρατεία Ανακυκλώνουμε Αντρόιντ εξηγεί το ζήτημα της αχρήστευσης του λογισμικού στον κόσμο του Αντρόιντ και <a href="/activities/upcyclingandroid/howtoupcycle.html#head">βοηθά τον κόσμο να επαναπρογραμματίσει κινητά βάζοντας λειτουργικά συστήματα Ελεύθερου Λογισμικού</a>. Αυτή η διαδικασία όχι μόνο προσφέρει μεγαλύτερο έλεγχο του κινητού, αλλά μπορεί επίσης να προσφέρει καλύτερη εμπειρία από τη χρήση ιδιόκτητων λειτουργικών συστημάτων. Μάλιστα, στις περιπτώσεις που τα τηλέφωνα σταματούν να λαμβάνουν ενημερώσεις λογισμικού από την κατασκευάστρια εταιρεία, η μετάβαση σε ένα λειτουργικό σύστημα Ελεύθερου Λογισμικού δίνει τη δυνατότητα να κρατηθεί το κινητό ενημερωμένο. Έτσι, οι χρήστριες μπορούν να κρατήσουν τις συσκευές τους περισσότερο καιρό, να βοηθήσουν το περιβάλλον, και να απολαύσουν πολλά περισσότερα οφέλη. Το Ελεύθερο Λογισμικό δίνει πλήρη έλεγχο της συσκευής, καθώς η χρήστρια μπορεί επιτέλους να απεγκαταστήσει εφαρμογές που δεν μπορούσε πριν, και να προστατέψει περισσότερο την ιδιωτική ζωή της - για να αναφέρουμε μόνο μερικά από αυτά.
  </p>
  
<h3 id="background">Πολιτικό υπόβαθρο και ενημερωτικό υλικό</h3>
  
  <p>
   Το FSFE δεσμεύεται σταθερά για μια πιο βιώσιμη χρήση της τεχνολογίας με το Ελεύθερο Λογισμικό. Στις αρχές του έτους, <a href="/news/2021/news-20210127-01.html">συμμετείχαμε στη διαβούλευση της ΕΕ</a> σχετικά με την "Ενεργειακή σήμανση των κινητών τηλεφώνων και των ταμπλετών" και αργότερα μέσα στο έτος <a href="/news/2021/news-20211015-01.html">δημοσιεύσαμε μια μελέτη</a> για την αχρήστευση του λογισμικού με μια έκκληση για ουδετερότητα των συσκευών και δημιουργική ανακύκλωση του λογισμικού.
  </p>

  <figure>
    <a href="/activities/upcyclingandroid/informationmaterial.html#head"><img src="https://pics.fsfe.org/uploads/small/f0ea050cc61f4256ceb8a873f0c78ac2.png" /></a>
  </figure>


  <p>
    Διαθέτουμε <a href="/activities/upcyclingandroid/informationmaterial.html#head">τεράστια συλλογή πληροφοριών και προωθητικού υλικού</a> για να βοηθήσουμε στη διάδοση της γνώσης σχετικά με τις περιβαλλοντικές επιπτώσεις των τηλεφώνων μας. Όπως και για το πώς μπορείτε να βοηθήσετε στη μείωση του προβλήματος ανακυκλώνοντας δημιουργικά τη συσκευή σας Αντρόιντ με Ελεύθερο Λογισμικό. Η γκάμα του υλικού περιλαμβάνει αυτοκόλλητα, ενημερωτικά γραφήματα, φυλλάδια, βίντεο, εκπομπές, άρθρα και μελέτες.
  </p>

  <h3 id="upcoming">Επόμενες δράσεις</h3>

    
  <p>
    Τους επόμενους μήνες, οι δραστηριότητες του FSFE στο πλαίσιο της πρωτοβουλίας Ανακυκλώνουμε Αντρόιντ θα είναι διττές: σε συνεργασία με τοπικές ομάδες παρέχουμε διάφορα <a href="/activities/upcyclingandroid/workshops.html#head">εργαστήρια</a> όπου μπορεί να μαζευτεί κόσμος και να δικτυωθεί γύρω από το θέμα της δημιουργικής ανακύκλωσης Αντρόιντ, να πειραματιστεί ή να βοηθηθεί στον επαναπρογραμματισμό κινητού. Επιπλέον, παρακολουθούμε και συμμετέχουμε στις τωρινές ευρωπαϊκές συζητήσεις γύρω από την "Πρωτοβουλία για τα βιώσιμα προϊόντα" (Sustainable Products Initiative) και την "Πρωτοβουλία για τα κυκλικά ηλεκτρονικά" (Circular Electronics Initiative).  Στο πλαίσιο αυτών των δραστηριοτήτων στοχεύουμε να εξηγήσουμε τα οφέλη του Ελεύθερου Λογισμικού για μια πιο βιώσιμη χρήση των προϊόντων μας στους υπεύθυνους λήψης αποφάσεων. 
  </p>


</body>

<tags>
  <tag key="front-page"/>
  <tag key="upcyclingandroid">Ανακυκλώνοντας Αντρόιντ</tag>
  <tag key="sustainability">Βιωσιμότητα</tag>
</tags>

<discussion href="https://community.fsfe.org/t/759"/>
<image url="https://pics.fsfe.org/uploads/medium/a0da43aac80cf4d611b0a45e2e6a925f.jpg"/>

</html>
