<?xml version="1.0" encoding="UTF-8"?>
<html newsdate="2016-01-26">

<head>
<title>Document Vrijheidsdag komt in handen van de Digital Freedom Foundation</title>
</head>

<body>

<h1>Document Vrijheidsdag komt in handen van de Digital Freedom Foundation</h1>
            
<p newsteaser="yes">Het doet de Free Software Foundation Europe (FSFE) veel plezier 
om in 2016 de organisatie van de internationale Document Vrijheidsdag over te 
dragen aan de Digital Freedom Foundation. Document Vrijheidsdag is de 
wereldwijde campagne met op lokaal niveau georganiseerde evenementen voor de 
bevrijding van documenten en bewustzijn over Open Standaarden. De Digital 
Freedom Foundation is vooral bekend van het organiseren van Software 
Vrijheidsdag, de internationale dag om het bestaan van Vrije Software te 
vieren.</p>

<p><a href="/news/2008/news-20080220-01">Document Vrijheidsdag 
('Document Freedom Day' of DFD) is in 2008 voor het eerst georganiseerd</a> 
als wereldwijd actiepunt voor documentbevrijding, als een statement tegen 
het aannemen van de OOXML-standaard. Wat met brede steun van internationale 
organisaties begon onder de vlag van FSFE groeide uit tot een jaarlijks evenement 
ter vergroting van het bewustzijn over documentbevrijding en het belang van 
Open Standaarden. In de afgelopen jaren vonden er wereldwijd honderden evenementen 
plaats. We hebben indrukwekkende kunstwerken, inspirerende stripverhalen en 
video's gezien. Politieke partijen, bedrijven en opganisaties zonder 
winstoogmerk grepen Document Vrijheidsdag aan om de wereld in kennis te stellen 
van de macht en vrijheid van interoperabiliteit.</p>

<p>Na acht jaren ziet FSFE het potentieel om Document Vrijheidsdag te verbreden 
tot de dag van Open Standaarden door de campagne over te dragen naar een 
organisatie die de beste ervaring heeft in het voeren van wereldwijde 
bewustzijnscampagnes, de Digital Freedom Foundation (DFF). De DFF is bekend 
van het voeren van de Software Vrijheidsdagcampagne, de Educatie Vrijheidsdag en 
de Hardware Vrijheidsdag. Op deze manier kan de levendige DFD-gemeenschap 
profiteren van synergy-effecten en de ervaring die DFF inbrengt.</p>
        
<blockquote>"DFD en de FSFE zijn echt blij dat de Digital Freedom Foundation de 
Document Vrijheidsdag overneemt en we kijken uit naar de samenwerking", zegt Erik 
Albers, DFD's campagne-manager. "Het staat DFF vrij om te komen met nieuwe 
ideeën of kleine veranderingen aan het campagneconcept maar we houden DFD zoals 
het is: een campagne met groepsdeelname op lokaal niveau om Open Standaarden te 
promoten."</blockquote>
        
<blockquote>"De Digital Freedom Foundation is erg blij om de nu acht jaar oude 
viering die gestart is door de Free Software Foundation Europe voort te kunnen 
zetten. We kijken ernaar uit om een belangrijk evenement als het wereldwijd 
promoten van Open Standaarden toe te voegen aan dat wat wij doen. Onze 
eerdere samenwerkingen met de FSFE hebben ons veel vertrouwen gegeven om 
samen te werken en DFD is een geweldige mogelijkheid om opnieuw samen te werken 
aan iets waarvan beide organisaties het gevoel hebben dat het belangrijk is 
voor de eigen kernwaarden", zegt Frederic Muller, voorzitter van de Digital 
Freedom Foundation.</blockquote>
        
<p>Markeer de datum: de volgende Document Vrijheidsdag is op 30 maart 2016, 
en de oproep voor evenementen zal spoedig volgen.</p>


	
		
	</body>

	<tags>
		<tag content="voorpagina">front-page</tag>
		<tag content="Document Vrijheidsdag">DFD</tag>
		<tag content="Digital Freedom Foundation">DFF</tag>
	</tags>
	

<translator>André Ockers</translator>
</html>
