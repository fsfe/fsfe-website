<?xml version="1.0" encoding="UTF-8"?>
<html newsdate="2020-10-05">
<version>1</version>

<head>
  <title>La FSFE assume studente lavoratore come assistente amministratore di sistema</title>
</head>

<body>

<h1>La FSFE assume studente lavoratore come assistente amministratore di sistema</h1>

<p>Stiamo cercando uno studente lavoratore per sostenere il nostro lavoro nell'aiutare le persone a controllare la tecnologia. La posizione richiede 10 ore di lavoro a settimana nell'ufficio di Berlino (più avanti sarà possibile il lavoro da casa) e supporterà l'infrastruttura tecnica della FSFE lavorando a fianco dei nostri amministratori di sistema.
</p>

<h2>Informazioni sulla FSFE</h2>

<p>La Free Software Foundation Europe è una organizzazione senza fini di lucro che incoraggia gli utenti ad avere il controllo della tecnologia. Il software coinvolge profondamente tutti gli aspetti della nostra vita ed è importante che la tecnologia ci aiuti anziché limitarci. Il Software Libero garantisce a tutti il diritto di usare, studiare, adattare e condividere il software. Questi diritti aiutano a sostenere altre libertà fondamentali come il diritto di parola, la libertà di stampa e la privacy.</p>

<p>La FSFE aiuta le persone e le organizzazioni a comprendere come il Software Libero contribuisca alla libertà, alla trasparenza e all'autodeterminazione. Essa migliora i diritti degli utenti rimuovendo gli ostacoli che frenano l'utilizzo del Software Libero, incoraggia le persone ad usare e sviluppare Software Libero, e fornisce risorse per consentire a chiunque di promuovere ulteriormente il Software Libero in Europa.</p>

<p>Ci occupiamo di <a href="/activities/">molte attività</a> in ambito legale, economico, politico e tecnico nel campo del Software Libero. Il nostro lavoro è reso possibile da una comunità di volontari, sostenitori, donatori, e da uno staff. Il lavoro di assistente amministratore di sistema rafforzerà l'infrastruttura tecnica delle nostre operazioni.
</p>

<figure>
  <img
      src="https://pics.fsfe.org/uploads/medium/ac1c1ec5ee1d288a9c832a3fb3c8a0f1.jpg"
      alt="Persona che discute seduta di fronte ad un computer" />
</figure>

<h2 id="responsibilities">Responsabilità principali</h2>

<ul>
  <li>Lavorare da vicino con lo staff tecnico e i volontari.</li>
  <li>Manutenzione ordinaria di alcuni <a href="https://wiki.fsfe.org/TechDocs/Services">nostri sistemi</a>, ad esempio aggiornamenti, controlli sullo stato del sistema e di sicurezza, o aggiornamento delle immagini Docker.</li>
  <li>Condurre e assistere progetti definiti per il miglioramento e la modernizzazione dei nostri sistemi.</li>
  <li><div>Aiutare lo staff e i volontari nel caso di problemi tecnici, specialmente per i sistemi che verranno gestiti ordinariamente.<br/></div></li>
</ul>

<h2 id="qualifications">Qualifiche</h2>

<ul>
  <li>Fluente in inglese scritto e parlato. La conoscenza di altre lingue europee è considerata un plus.</li>
  <li>Comprovata esperienza nell'amministrazione di server GNU/Linux.</li>
  <li>Saper utilizzare Git, Docker, e Python.</li>
  <li>Esperienza con una o più di queste tecnologie: server mail (es. Postfix), LDAP (es. OpenLDAP), DNS (es. Bind), XMPP
  (es. Prosody), mailing list (es. Mailman), server web (es. Apache e Nginx), Ansible, Proxmox.</li>
  <li>Entusiasmo per i principi del Software Libero, la sua comunità e i suoi strumenti.</li>
</ul>

<h2 id="attitude">Attitudini</h2>

<p>Cerchiamo un membro del nostro team tecnico che sia affidabile e ben organizzato, desideroso di imparare vecchie e nuove tecnologie. Supporterà l'intera organizzazione nella sua missione. Uno sguardo lungimirante, efficienza ed efficacia sono più importanti delle nuove tecnologie di punta disponibili.</p>

<h2 id="details">Tempo di lavoro e compenso</h2>

<p>Il tempo di lavoro desiderato sarebbe di 10 ore alla settimana, ma può essere discusso. Si inizierà a lavorare nel nostro ufficio di Berlino per prendere confidenza con l'organizzazione e i volti che ci stanno dietro, ma più avanti sarà possibile lavorare da casa. Il salario è basato sullo stipendio minimo applicabile attualmente in Germania, ma potrebbe essere più alto in base all'esperienza. Un requisito necessario è essere iscritto come studente universitario in Germania.
</p>

<h2 id="apply">Come candidarsi</h2>

<p>Per candidarti, invia per email al massimo una pagina di presentazione 
-- includendo la quantità di ore preferita per settimana -- e un Curriculum Vitae di al massimo due pagine (obbligatoriamente in formato PDF) all'indirizzo
jobs@fsfe.org, con oggetto “sysadmin
  student”. Non includere tue foto nella
candidatura.</p>

<p>I tuoi dati personali verranno cancellati 3 mesi dopo la scelta del candidato.
La data ultima utile per la candidatura è <em>Domenica 15 novembre
  2020</em>.
</p>

<p>Il Software Libero è per servire ognuno a prescindere dall'età,
dall'abilità o disabilità, dall'identità di genere, dal sesso, dalla razza,
dalla religione, o dall'orientamento sessuale. Perciò incoraggiamo candidature
da qualsiasi contesto e promettiamo di valutare tutte le candidature in base
al merito, senza alcuna considerazione delle caratteristiche sopra elencate.
Per promuovere la diversità e l'uguaglianza nella comunità del Software Libero,
per candidature di ugual valore, daremo la precedenza ai candidati identificati
come parte di una demografia tradizionalmente emarginata a riguardo della
tecnologia.</p>

</body>

<tags>
  <tag key="front-page"/>
  <tag key="internal">Interno FSFE</tag>
  <tag key="career">Posto di lavoro</tag>
  <tag key="tech-teams">Team Tecnico</tag>
</tags>


<discussion href="https://community.fsfe.org/t/517"/>  
<image url="https://pics.fsfe.org/uploads/medium/ac1c1ec5ee1d288a9c832a3fb3c8a0f1.jpg"/> 

<translator>Francesca Indorato e Luca Bonissi</translator>
</html>
