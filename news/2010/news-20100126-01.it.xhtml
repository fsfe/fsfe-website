<?xml version="1.0" encoding="UTF-8" ?>

<html newsdate="2010-01-26">
  <version>1</version>

<head>
	<title>FSFE premiata con la medaglia Theodor Heuss - "organizzazione all'avanguardia"</title>
</head>
<body>

  <h1>FSFE premiata con la medaglia Theodor Heuss - "organizzazione all'avanguardia"</h1>
 
  <p newsteaser="yes">La Free Software Foundation Europe (FSFE) riceve la
  medaglia Theodor Heuss del 2010 per l'impegno straordinario verso la
  partecipazione equa alla società dell'informazione. La FSFE si batte dal 2000
  per le libertà di usare, studiare, modificare e ridistribuire il software in
  tutti i settori della società e della politica. La Fondazione Theodor Heuss
  definisce la FSFE "una organizzazione rivolta al futuro, che contribuisce
  allo sviluppo e al rafforzamento delle regole per una equa governance
  globale".</p>
 
  <p>"Il Software Libero è un componente indispensabile per una società libera
  nell'era digitale. Assicura a tutti la parità di accesso alla società
  dell'informazione" afferma Karsten Gerloff, Presidente della FSFE,
  commentando il premio.</p>
 
  <p>"Un piccolo gruppo di persone in anticipo rispetto ai tempi hanno fondato
  la Free Software Foundation Europe nel novembre 2000. Hanno lavorato verso il
  successo, instancabilmente e con grande impegno personale", sottolinea
  Gerloff. "Un merito speciale va a colui che ha lanciato la FSFE, Georg Greve,
  e al co-fondatore Bernhard Reiter. Georg Greve ha assunto un onere personale
  notevole per costruire l'organizzazione, e ha seguito la sua crescita come
  presidente fino al 2009. Per molti anni Bernhard Reiter ha guidato il team
  tedesco fino a farlo diventare uno dei più solidi gruppi europei per il
  Software Libero".</p>
 
  <p>"Abbiamo fondato la Free Software Foundation Europe come un'organizzazione
  indipendente che potesse combattere per la libertà della società nell'era
  digitale. Il nostro lavoro ha a che fare sia con la libertà dal
  tecno-controllo sia con la libertà di iniziativa personale in tutte le sue
  forme", spiega Greve. "Fin dal suo inizio, l'organizzazione ha adottato una
  prospettiva di lungo periodo, distribuendo i compiti fra più persone, in modo
  che il cambiamento potesse essere gestito in modo sostenibile".</p>
 
  <p>"Sin dall'inizio, abbiamo progettato l'organizzazione in modo che potesse
  funzionare in modo indipendente da qualunque persona specifica", aggiunge
  Bernhard Reiter. "Abbiamo voluto una FSFE che fosse in grado di accompagnare
  i cambiamenti che avverranno nella società per i decenni futuri. Oggi la FSFE
  è supportata e difesa dall'impegno di molte persone".</p>
 
  <p>Matthias Kirschner, Coordinatore della FSFE per la Germania, commenta: "La
  medaglia va a tutti coloro che hanno contribuito al successo della FSFE
  durante gli anni, con le loro iniziative e il loro notevole impegno
  personale. Ma c'è ancora molto da fare, in un mondo in cui il software è
  ovunque. Il nostro compito consiste nel raggiungere ancora più persone, dalle
  Nazioni Unite fino alle città in cui viviamo. Per questo abbiamo bisogno di
  un ampio sostegno. Qualsiasi contributo è benvenuto!"</p>

  <h2>La Fondazione Theodor Heuss</h2>

  <p>La Fondazione Theodor Heuss è una fondazione apartitica che prende il nome
  dal primo presidente della Germania (in carica dal 1949 al 1959).  Alla sua
  morte, venne fondata da Hildegard Hamm-Brücher, dal figlio Ernst Ludwig Heuss
  e da alcuni amici, a memoria dell'operato politico di Theodor Heuss, come
  esempio per l'impegno sociale, il coraggio morale e la dedizione
  allávanzamento della democrazia. La fondazione cerca di "portare láttenzione
  su ciò che ancora resta da fare per dar forma alla nostra democrazia" (Carl
  Friedrich v. Weizsäcker, 1965).  Il premio Theodor Heuss è conferito ogni
  anno a persone e organizzazioni che si sono distinte in questo senso.</p>
  
</body>
  <tags>
    <tag>de</tag>
  </tags>
</html>
<!--
Local Variables: ***
mode: xml ***
End: ***
-->
