<?xml version="1.0" encoding="UTF-8" ?>

<html>
  <version>1</version>

  <head>
    <title>
      Verklaring van de maatschappelijke organisaties voor
      de plenaire vergadering van WSIS, 23 september 2003</title>
  </head>

  <body>
  
    <center>
      <h2>Werkgroep patenten, auteursrechten en merkenrechten</h2>

      <h1>
        Verklaring van de maatschappelijke organisaties voor de plenaire 
        vergadering van WSIS, 23 september 2003
      </h1>
    </center>

    <p>
      <a href="/about/people/greve/">Georg Greve</a> spreekt in naam van de
      maatschappelijke organisaties uit de werkgroep patenten, 
      auteursrechten en merkenrechten.
    </p>

    <p>
      Voor het hebben van een leefbare, duurzame en stabiele omgeving
      is elke generatie afhankelijk van de vorige generaties. De
      omgeving waar wij hier vandaag over praten, is die van het
      informatietijdperk. Toekomstige generaties zullen terugkijken naar
      wat wij wel en niet verwezenlijkt hebben.
    </p>

    <p>Deze toekomst steunt voor een groot deel op drie pijlers.</p>

    <p>
      Wetenschap, de vooruitgang van de menselijke kennis; Wetten, die
      moeten zorgen voor een vreedzame oplossing van conflicten;
      Software om toegang te krijgen tot en deel te nemen aan het 
      digitale domein. Alledrie deze pijlers worden momenteel bedreigd.
    </p>

    <p>
      Sir Isaac Newton antwoordde op de vraag waarom hij zo ver kan 
      kijken, dat hij op de schouders van reuzen stond. Beeld u een
      wereld in waar deze reuzen hadden geweigerd dat hij op hun
      schouders stond. Maar dat is wel de weg die ondertussen werd 
      gekozen voor de toegang tot informatie en kennis. De toegang tot
      informatie is de manier waarop wij op de schouders klimmen van de
      reuzen die voor ons bestonden.
    </p>

    <p>
      Wetten zijn het gereedschap dat onze gemeenschap vorm geeft.
      Net zoals elk ander gereedschap kan het zich tegen zijn ontwerpers
      keren. Door het monopoliseren van de controle over ons 
      gemeenschappelijk erfgoed staan we toe dat de intellectuele en
      culturele basis waarop toekomstige generaties kunnen bouwen,
      verkleind wordt. Een sterk en gezond publiek kennisdomein zal voor
      hen even belangrijk zijn dan het voor ons was.
    </p>

    <p>
      Software is zowel het medium als de bepalende factor voor de 
      structuur van het digitale domein. Het informatietijdperk zal er 
      op steunen. Vrije Software, algemeen erkend als een technisch 
      ontwikkelmodel, is veel meer dan dat. Het is het paradigma dat 
      garant moet staan voor gelijke kansen en vrijheid, voor 
      regeringen, economieën en maatschappelijke organisaties. Het 
      creëert een eerlijk, duurzaam model voor alle gebieden van de 
      samenleving, het herstelt de concurrentie en bevordert innovatie 
      voor een bloeiende, inclusieve informatie- en kennismaatschappij 
      voor iedereen.
    </p>

    <p>Geachte afgevaardigden, bedankt voor jullie aandacht.</p>

  </body>

</html>
<!--
Local Variables: ***
mode: xml ***
End: ***
-->

