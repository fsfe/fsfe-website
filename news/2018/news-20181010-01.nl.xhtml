<?xml version="1.0" encoding="UTF-8"?>
<html newsdate="2018-10-10">
  <version>1</version>


<head>

        <title>Digital-O-Mat: Wat vinden de partijen in Hessen van Vrije Software?</title>
</head>

<body>

                <h1>Digital-O-Mat: Wat vinden de partijen in Hessen van Vrije Software?</h1>


<p newsteaser="yes">De Free Software Foundation Europe (FSFE) heeft voorafgaand aan de komende verkiezing voor de Landdag in Hessen met behulp van een "Digital-O-Mat" de posities van de partijen ten aanzien van Vrije Software onder de loep genomen. Opvallend zijn met name de zwaarwegende verschillen tussen de huidige coalitiepartners. Terwijl de CDU zich voor de status quo uitspreekt presenteert Bündnis 90/Die Grünen zich als ondersteuner van Vrije Software en spreekt zich expliciet uit voor het door de FSFE gepropageerde grondbeginsel "Publiek Geld, Publieke Code!" van de gelijknamige campagne uit.</p>

<p>Samen met de Koalition Freies Wissen heeft de FSFE een <a href="https://www.digital-o-mat.de/">"Digital-O-Mat"</a> georganiseerd: een online gereedschap voor het <a href="https://hessen.digital-o-mat.de/">informeren van kiezers over de verkiezing van de Hessische Landdag 2018</a>. De verkiesbare partijen moeten daarin stelling nemen ten aanzien van de inzet van Vrije Software en van de publicatie van met belastinggeld gefinancierde software onder vrije licenties.</p>

<p>Naast de genoemde Bündnis 90/Die Grünen verheugt ook Die Linke zich in een stapsgewijze verandering van de IT richting Vrije en Open Source Software in het bondsland Hessen, alsmede op een wettelijke richtijn om alle door het bondsland gefinancierde of mede-gefinancierde software-ontwikkelingen onder vrije licenties te publiceren.</p>

<p>Ook de sociaal-democraten spreken zich in principe uit voor meer gebruik van Vrije Software en in het bijzonder bij het beheer en publieke beeldschermwerkplekken. Dit zonder daarbij passende wettelijke grondslag te eisen. Daarentegen blijft het onduidelijk wat de positie van de FDP is, die zich welliswaar inzet voor een digitalisering van bestuursprocessen maar zich niet eenduidig uitspreekt over de inzet van Vrije Software.</p>

<p>Weinig overtuigend is de positie van de AfD, die zich in bochten wringt om zich achter de inzet van Vrije Software te stellen maar deze tegelijk fundamenteel bekritiseert en daarmee deels terugvalt tot achter de conservatieve positie van de CDU.</p>

<h2>Samenvatting</h2>

<p>Vooruitblikkend op de komende landdagverkiezing kan men ervan uitgaan dat er in de komende coalitie tenminste een partij
zich sterker voor Vrije Software zal inzetten. Wij verwachten daarom in een nieuw coalitieverdrag tenminste een duidelijke verklaring voor een grotere inzet van Vrije Software om innovatie te eisen, grondrechten te versterken en belastinggeld zinvol te besteden.</p>

<p>Meer over de actuele campagne "Publiek Geld? Publieke Code!", die door meer dan 150 organisaties, waaronder de gemeente Barcelona, en meer dan 18.000 individuen ondersteund wordt, vindt u op <a href="https://publiccode.eu/de/">https://publiccode.eu/nl/</a>.</p>

<p>De Digital-O-Mat is er ook voor de <a href="https://bayern.digital-o-mat.de/">landdagverkiezing 2018 in Beieren</a>.</p>

<div class="captioned" style="width:80%; margin: 2.5em auto;">
        <a href="https://digital-o-mat.de/"><img src="/picturebase/campaigns/ayc/Digitalomat_Logo.png" alt="Logo Digital-O-Mat door Elio Qoshi" /> </a>
</div>


<h2>Wat is de Digital-O-Mat?</h2>

<p>De Digital-O-Mat maakt partijstandpunten over netpolitiek relevante thema's zichtbaar en maakt het kiezers gemakkelijker om op basis hiervan een passende partij voor de landdagverkiezing in Hessen te vinden. Ze is gebouwd op basis van de bekende Wahl-O-Mat. Gebruikers van de Digital-O-Mat kunnen in totaal veertien vragen beantwoorden en daarna hun eigen standpunt met die van de deelnemende partijen vergelijken. De thema's van de Digital-O-Mat zijn onder andere transparantie, surveillance, digitale burgerrechten en natuurlijk Vrije Software. AfD, Bündnis 90/Die Grünen, CDU, FDP, Die Linke en de SPD zijn ondervraagd. <a href="https://github.com/dsstio/digital-o-mat">De Digital-O-Mat is Vrije Software</a>.</p>

<h2>Over de Koalition Freies Wissen</h2>

<p>De Koalition Freies Wissen ("Coalitie Vrij Weten", vert.) is een vereniging van meerdere burgerorganisaties, namelijk <a href="http://buendnis-freie-bildung.de/">Bündnis Freie Bildung</a>, de <a href="http://buendnis-freie-bildung.de/">Chaos Computer Club e.V.</a>, de <a href="https://digitalegesellschaft.de/">Digitale Gesellschaft e.V.</a>, <a href="https://freifunk.net/">Förderverein freie Netzwerke e.V.</a>, de <a href="https://okfn.de/">Open Knowledge Foundation Deutschland e.V.</a>, <a href="https://www.wikimedia.de/wiki/Hauptseite">Wikimedia Deutschland e.V.</a> en de <a href="https://fsfe.org">Free Software Foundation Europe</a>.</p>

<p>Het gemeenschappelijke doel van de Koalition Freies Wissen is de politieke educatie op het gebied van digitale- en netpolitiek te bespoedigen en om digitale burgerrechten in de samenleving en in de politiek een basis te geven en uit te lichten.</p>

</body>
<tags>
<tag key="pmpc">Publiek Geld Publieke Code</tag>
<tag key="ayc">Vraag het uw Kandidaten</tag>
<tag key="hessen">Hessen</tag>
<tag key="de">Duitsland</tag>
<tag key="digitalomat">Digital-O-Mat</tag>
</tags>
<author id="albers"/>
<translator>André Ockers</translator>
</html>
