<?xml version="1.0" encoding="UTF-8" ?>

<html newsdate="2009-10-06">
<head>
  <title>
        Υπόθεση της Microsoft περί αντιμονοπωλιακής νομοθεσίας: το FSFE προσφέρει 
        αναλυτική έκθεση στην Ευρωπαϊκή Επιτροπή
  </title>
</head>
<body>

  <h1>Υπόθεση της Microsoft περί αντιμονοπωλιακής νομοθεσίας: το FSFE προσφέρει 
      αναλυτική έκθεση στην Ευρωπαϊκή Επιτροπή</h1>

  <p newsteaser="yes">
Η Ευρωπαϊκή Επιτροπή βρίσκεται στα πρόθυρα διακανονισμού για δύο υποθέσεις αντιμονοπωλιακής
νομοθεσίας εναντίον της Microsoft. Οι λεπτομέρειες του διακανονισμού θα καθορίσουν πόσος
ανταγωνισμός μπορεί να υπάρξει στην αγορά λογισμικού της Ευρώπης για τα επόμενα χρόνια.
  </p>
  <p>
Το Ευρωπαϊκό Ίδρυμα Ελεύθερου Λογισμικού έχει αναλύσει τα σημαντικότερα στοιχεία τα οποία
ένας διακανονισμός θα πρέπει να περιέχει για να επιτρέψει πραγματικό ανταγωνισμό στην
Ευρωπαϊκή αγορά λογισμικού. Έχει συνοψίσει αυτά τα σημεία-κλειδιά σε μια επιστολή προς την
Επίτροπο Ανταγωνισμού Neelie Kroes:
  </p>
  <ul>
	<li>
<a href="http://www.fsfe.org/campaigns/browserbundling/letter-20091005.el.html">Ανοιχτή
επιστολή προς την Επίτροπο Kroes</a></li>
  </ul>
  <p>
Η Kroes διερευνά την πρακτική της Microsoft να προσδένει τον περιηγητή της Internet
Explorer στα λειτουργικά της συστήματα Windows, αποκλείοντας τους ανταγωνιστές κατασκευαστές
περιηγητών. Προσπαθεί επίσης να πείσει τη Microsoft να ανακοινώνει επαρκείς πληροφορίες
ώστε οι ανταγωνιστές να μπορούν να κάνουν το λογισμικό γραφείου που παράγουν να λειτουργεί
με το κυρίαρχο λειτουργικό σύστημα της εταιρίας. Αυτό είναι κάτι που η Microsoft έχει
αρνηθεί να κάνει στο παρελθόν.
  </p>
  <p>
Το FSFE θεωρεί ότι ένας διακανονισμός στην υπόθεση των περιηγητών χρειάζεται να τοποθετεί
τους ανταγωνιστικούς περιηγητές σε ισότιμη βάση με τον Internet Explorer της Microsoft
με την προ-εγκατάσταση αυτών. Ταχέως αναπτυσσόμενοι περιηγητές θα πρέπει να 
συμπεριλαμβάνονται σε μια αμερόληπτη οθόνη επιλογής.
  </p>
  <p>
Για τις εφαρμογές γραφείου, το FSFE υποστηρίζει ότι το μονοπώλιο του λογισμικού θα
πρέπει να ανακοινώνει πληροφορίες διαλειτουργικότητας με τρόπο ώστε αυτές να μπορούν
να χρησιμοποιηθούν στο Ελεύθερο Λογισμικό. Η εταιρία πρέπει επίσης να προβεί σε μια
δεσμευτική δήλωση ότι δεν θα επιβάλλει τις πατέντες της ενάντια στο Ελεύθερο Λογισμικό.
Αυτό θα εμπόδιζε τη Microsoft να χρησιμοποιεί Φόβο, Αβεβαιότητα και Αμφιβολία (Fear, Uncertainty and Doubt, FUD) για να κρατήσει τους ανταγωνιστές μακριά από τη χρήση
αυτών των πληροφοριών.
  </p>

 

  </body>
  <timestamp>$Date$ $Author$</timestamp>
</html>
<!--
Local Variables: ***
mode: xml ***
End: ***
-->
