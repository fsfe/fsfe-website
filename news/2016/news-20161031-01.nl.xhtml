<?xml version="1.0" encoding="UTF-8"?>

<html newsdate="2016-10-31">

  <head>
    <title>Heiki Lõhmus neemt het FSFE vice-voorzitterschap over van Alessandro Rubini</title>
  </head>
  <body>
  
  <h1>Heiki Lõhmus neemt het FSFE vice-voorzitterschap over van Alessandro Rubini</h1>

<p newsteaser="yes">
Alessandro Rubini is teruggetreden als vice-voorzitter van de FSFE. Alessandro is elektrotechnisch ingenieur met een Ph.D. in een computerwetenschap. Hij bracht inzichten van onschatbare waarde in bij de interne discussies van de FSFE en hij heeft onvermoeibaar gewerkt aan het opkomen voor Vrije Software in Italië en in de rest van Europa.
</p>

<p>
Alessandro is opgestapt als vice-voorzitter om zich te concentreren op zijn werk voor de Vrije Softwaregemeenschap in Italië. Toch blijft hij een actief lid van de FSFE en blijft hij zijn tijd genereus doneren aan de organisatie.</p>
<p>
Heiki Lõhmus neemt het over van Alessandro. Hij studeert luchtvaartwetenschappen en komt uit Estland. Heiki begon samen te werken met de FSFE toen hij "onzin in de Estse taal op fsfe.org ontdekte waarvan beweerd werd dat het een vertaling van een Engels origineel zou zijn, wat het zeer zeker niet was." Hij raakte snel betrokken bij het vertaal proces en werd de vertaalcoördinator.
</p>
<p>
Hij heeft ook de FSFE-gemeenschap vertegenwoordigd in de algemene vergadering van 2013 tot 2015. In deze periode bestuurde hij de overgang naar een nieuwe manier om bijdragen te waarderen. Hierbij werd zekergesteld dat vrijwilligers en betalende leden van de organisatie dezelfde tegemoetkomingen krijgen voor hun bijdragen.
</p>
<p>
Buiten zijn werk voor de FSFE heeft Heiki actief lobbywerk verricht bij de Estse overheid om de software die gebruikt is bij de Estse verkiezingen te publiceren als Vrije Software. "Estland is het enige land ter wereld waar het mogelijk is om via internet te stemmen", zegt Heiki. Het moeten hebben van propriëtaire software is een veiligheidsrisico en leidt niet tot vertrouwen. Heiki werkt samen met andere activisten om de software gepubliceerd te krijgen onder een vrije licentie.
</p>
<p>
Heiki is een enthousiast lid van de FSFE en we zijn er zeker van dat hij het uitstekende werk van Alessandro voort zal zetten.
</p>



</body>
<tags>
  <tag content="FSFE algemene vergadering">ga</tag>
  <tag>front-page</tag>
</tags>
<translator>André Ockers</translator>
</html>
