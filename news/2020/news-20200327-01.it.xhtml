<?xml version="1.0" encoding="UTF-8"?>

<html newsdate="2020-03-27">
  <version>1</version>


<head>
  <title>La FSFE in tempo di Coronavirus: come il virus ci ha coinvolto</title>
</head>

<body>

<h1>La FSFE in tempo di Coronavirus: come il virus ci ha coinvolto</h1>

<p newsteaser="yes">Tra tutte le gravi malattie e le morti che ha causato,
il virus SARS-CoV-2 e la sua associata malattia COVID-19 hanno tenuto in
sospeso anche la FSFE e tutta la comunità del Software Libero. Per la nostra
comunità e per le altre organizzazioni no-profit vorremmo condividere la nostra
esperienza e le lezioni imparate dalla crisi del Coronavirus.</p>

<p>Prima di tutto, siamo contenti di poter contare su anni di esperienza
con collaborazioni remote che valicano confini e continenti.
Fin dalla sua fondazione, la FSFE ha avuto le sue radici in tutta Europa,
lavorando con persone e organizzazioni dei vari fusi orari. Fortunatamente,
siamo abituati ad usare strumenti di comunicazione asincroni. Ma la FSFE è
un'organizzazione, e la comunità deve ancora fronteggiare nuove sfide
e seri problemi che rendono il nostro lavoro per il Software Libero
molto più difficile. Il tuo aiuto è necessario per pareggiare il bilancio!</p>

<h2>Le attività d'ufficio continuano per lo più normalmente</h2>

<p>Per i 9 membri dello staff della FSFE, nonostante l'esperienza a 
lungo termine con collaborazioni da remoto, la situazione corrente ha
comunque causato alcuni disservizi. Benché abbiamo una lunga storia con
alcuni impiegati che lavorano fuori sede, la maggior parte è solita
lavorare nella nostra sede principale. Fino a poco tempo fa, e-mail e
mailing list, XMPP per chat testuali, strumenti collaborativi come Nextcloud e
Wekan, e Jitsi per chiamate e videoconferenze, erano sufficienti per una
effettiva collaborazione. Ma da quando la situazione in Europa è diventata
critica, abbiamo chiesto a tutti i membri dello staff di lavorare da casa
per ridurre la probabilità di contagiarsi l'un l'altro. Così, anziché 
connettere solo 2-3 utenti con gli altri per i nostri meeting giornalieri,
ora abbiamo fino a 9 persone che devono essere connesse contemporaneamente 
per coordinare le nostre attività.</p>

<p>Come in passato, abbiamo risolto usando Jitsi, un'applicazione
Software Libero per conferenze audio e video. Con nostro grande piacere,
il software scala molto bene per conferenze solo audio, e riesce a
sostenere anche lunghe conversazioni senza problemi. Stiamo testando
anche Mumble, un'applicazione VoIP che ha più funzioni ed è focalizzata
su una buona qualità audio, e anche Nextcloud Talk. Sfortunatamente, per
le video conferenze con più di 4 partecipanti, non abbiamo ancora trovato
una soluzione con Software Libero che può essere ospitata dal nostro
vecchio e limitato server.</p>

<p>Ma ci sono anche processi che non possono essere condotti normalmente
oggigiorno. Purtroppo abbiamo dovuto interrompere temporaneamente la
spedizione del <a href="/contribute/spreadtheword">materiale informativo</a>
e <a href="/order/">dei prodotti</a> che sono solitamente un ottimo modo per
divulgare il Software Libero e informare sulle nostre attività 
come <a href="/campaigns/android/">“Libera il tuo Android”</a>, <a
href="https://publiccode.eu/">“Denaro pubblico? Codice pubblico!”</a>, la <a
href="/news/2019/news-20191113-01.html">campagna contro il DRM</a> e <a
href="/campaigns/campaigns.html">molte altre</a>.</p>

<h2>La distanza fisica ostacola il nostro lavoro normale</h2>

<p>Oltre alle sfide tecnologiche, il più grande impatto che
abbiamo avuto è stata la cancellazione di conferenze sul Software
Libero, dei nostri eventi, e degli incontri già schedulati per il team
dell'FSFE. Stand e discorsi sono stati uno dei principali canali
attraverso i quali abbiamo informato le persone sul Software Libero
e sul lavoro dell'FSFE. Perderli ha anche limitato pesantemente
la visibilità della nostra organizzazione, e di conseguenza anche una
perdita di nuovi <a
href="https://my.fsfe.org/donate?referrer=corona-news">sostenitori e
donatori</a> per la nostra causa. Nel caso dei nostri eventi, come l'annuale <a
href="/activities/ftf/legal-conference.html">workshop Legale e sulle
Licenze</a> o alla <a
href="https://registration.fsfe.org/Digitale-Verwaltung-2020">conferenza 
“Denaro pubblico? Codice pubblico!”</a>, c'è stato anche un più diretto carico
finanziario dato dal lavoro già investito e da costi non rimborsabili.</p>

<p>Ma anche la cancellazione degli incontri di gruppi di lavoro come i
team di webmaster o dei paesi, ci ha menomato come comunità. Questi
sono sempre stati una grande opportunità di incontrarsi l'un l'altro, attività
efficientemente coordinate per il beneficio del Software Libero, e
certamente anche per divertirsi insieme e motivarsi l'un l'altro. La
restrizione di incontri di persona hanno impattato ancor di più i gruppi
locali della FSFE. La maggior parte dei gruppi si incontrano una o due volte
al mese per discutere delle questioni del Software Libero e pianificare
attività a livello regionale.</p>

<p>Stiamo lavorando per mitigare questi effetti e disporre alternative per
gli incontri e la collaborazione da remoto. Da un lato, i gruppi locali
si sono adattati con meeting virtuali e continuano a coordinare le loro
attività per la promozione della libertà del software senza bisogno di scambio
di informazioni in tempo reale. Dall'altro, offriamo vari modi per rimanere
informati sul Software Libero e le attività della FSFE mentre si sta a casa.
Il nostro <a
href="/news/podcast.html">Podcast sulla Libertà Software</a> presenta
regolarmente persone ed argomenti stimolanti che spaziano da questioni politiche
a quelle comunitarie, alle questioni legali. Sui nostri canali video <a
href="https://peertube.social/accounts/fsfe/video-channels">Peertube</a>
e <a
href="https://www.youtube.com/c/FreeSoftwareFoundationEurope">Youtube</a>
abbiamo raccolto discorsi dai membri della comunità della FSFE e materiale
elettrizzante per una abbuffata di ore di video.</p>

<h2>Abbiamo bisogno del tuo aiuto</h2>

<p>La maggioranza delle nostre usuali operazione è limitata, ma, 
siccome siamo basati su una cooperazione digitale diffusa, siamo comunque
ancora efficaci. Specialmente in tempi come questi, è importante monitorare
il rapido sviluppo e sostenere l'adozione del Software Libero per 
l'insegnamento e la collaborazione remota. Le nostre attività attuali come <a
href="https://reuse.software/">REUSE</a>, <a
href="/activities/routers/">Libertà del Router</a> o il <a
href="/activities/ftf/ngi0.html">progretto Next Generation Internet</a>
non sono rimaste dormienti, e intensificheremo la comunicazione con
il pubblico attraverso sia canali già stabili che nuovi.</p>

<p>La FSFE e altri gruppi di Software Libero hanno il piccolo vantaggio
di avere un'esperienza di lungo corso di collaborazione remota
attraverso e-mail, messaggistica istantanea e servizi di conferenza.
Comunque, come altre organizzazioni no-profit, soffriamo di una limitata
visibilità e di una limitata interazione con la comunità entrambe
solitamente la base del nostro lavoro.
In aggiunta, la prevedibile crisi economica coinvolgerà
seriamente la maggior parte delle aree economiche, ed avrà imprevedibili
effetti sui nostri sostenitori, donatori, e alla fine su noi stessi.</p>

<p>La nostra e altre organizzazioni di Software Libero hanno bisogno del
tuo aiuto per riuscire ad attraversare questa fase. Se puoi, considera di <a
href="https://my.fsfe.org/donate?referrer=corona-news">unirti a noi come
sostenitore</a> o, se lo sei già, aumenta il tuo contributo o fai una <a
href="https://my.fsfe.org/donate?referrer=corona-news&amp;period=o">donazione
una-tantum</a>. Se non puoi, fai passaparola tra i tuoi amici e colleghi; con
la speranza che la situazione migliori presto.</p>

<p>In questi tempi difficili in modo specifico, ma anche in generale,
vogliamo ringraziare i volontari che formano le basi della FSFE con
il loro inestimabile contributo, e i <a
href="https://my.fsfe.org/donate?referrer=corona-news">sostenitori e
donatori</a> che permettono il nostro lavoro per il Software Libero. Grazie mille!</p>

</body>

<discussion href="https://community.fsfe.org/t/fsfe-in-times-of-corona-how-a-virus-affects-us/413" />

<tags>
  <tag key="front-page"/>
  <tag key="internal">Internal</tag>
  <tag key="corona">Corona</tag>
</tags>

</html>
