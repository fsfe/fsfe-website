<?xml version="1.0" encoding="UTF-8" ?>

<html newsdate="2010-02-12">
  <head>
	  <title>Την Ημέρα του Αγίου Βαλεντίνου, δείξτε την αγάπη σας για το Ελεύθερο Λογισμικό!</title>
  </head>
  <body>

    <h1>Την Ημέρα του Αγίου Βαλεντίνου, δείξτε την αγάπη σας για το Ελεύθερο Λογισμικό!</h1>

    <p newsteaser="yes">
      Φέτος την Ημέρα του Αγίου Βαλεντίνου, το FSFE καλεί τους απανταχού χρήστες του Ελεύθερου Λογισμικού
      να δείξουν την αγάπη τους για το Ελεύθερο Λογισμικό. Πίσω από κάθε πρωτοβουλία και οργανισμό για το 
      Ελεύθερο Λογισμικό υπάρχουν πραγματικοί, σκληρά εργαζόμενοι άνθρωποι.
    </p>

    <p>
      Το Ελεύθερο Λογισμικό βρίσκεται παντού. Η παρουσία του σε υπολογιστές γραφείου,
      εξυπηρετητές, δρομολογητές, κινητά τηλέφωνα, τηλεοπτικούς δέκτες και άλλα ηλεκτρονικά μέσα
      σημαίνει ότι οι περισσότεροι από εμάς χρησιμοποιούμε το Ελεύθερο Λογισμικό καθημερινά.
    </p>

    <p>
      Για αυτόν τον λόγο, την Ημέρα του Αγίου Βαλεντίνου, το FSFE καλεί όλους να δείξουν
      την εκτίμησή τους στους ανθρώπους που παράγουν, διανέμουν και προβάλλουν το Ελεύθερο Λογισμικό.
    </p>

    <p>
      “Φέτος αξιοποιήστε την ευκαιρία να αποδείξετε ότι ενδιαφέρεστε για όσους δείχνουν την αγάπη τους 
      όλον τον χρόνο”, προτείνει ο Karsten Gerloff, Πρόεδρος του FSFE. “Το Ελεύθερο Λογισμικό σχετιζεται
      με την κατασκευή τεχνολογίας που να ταιριάζει στις ανάγκες των ανθρώπων. Οι άνθρωποι βρίσκονται 
      στο επίκεντρο αυτής της υπόθεσης, όχι οι υπολογιστές.”
    </p>

    <p>
      Στη <a href="http://www.fsfe.org/campaigns/valentine/2010/">σελίδα με τις
        ενημερωτικές δράσεις του</a>, το FSFE προτείνει τι να κάνουν οι χρήστες
      για να δείξουν ότι εκτιμούν το Ελεύθερο Λογισμικό. Απλά με την αποστολή 
      ενός μηνύματος σε έναν προγραμματιστή που να λέει “Σε ευχαριστώ”, με την
      αγορά ενός βιβλίου ή απλά δίνοντάς του μια αγκαλιά – με την άδειά τους, φυσικά.
      Η δωρεά σε έναν οργανισμό Ελεύθερου Λογισμικού έιναι επίσης μια από τις επιλογές.
    </p>

    <p>
      Όλοι καλούνται να αναρτήσουν online δικές τους φωτογραφίες που να δείχνουν
      την αγάπη τους για το Ελεύθερο Λογισμικό.  Στην <a href="http://identi.ca/">Identi.ca</a> 
      και στο Twitter, το FSFE χρησιμοποιεί την ετικέτα <strong>#ilovefs</strong> για τη συλλογή
      φωτογραφιών και τη δημιουργία κολάζ.
    </p>

    <p>
      Μπορείτε να δείτε τι έχει αναρτηθεί μέχρι τώρα: <a
        href="http://identi.ca/tag/ilovefs">http://identi.ca/tag/ilovefs</a>.
    </p>
  </body>
</html>
<!--
Local Variables: ***
mode: xml ***
End: ***
-->
