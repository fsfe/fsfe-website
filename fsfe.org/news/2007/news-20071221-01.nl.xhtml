<?xml version="1.0" encoding="UTF-8"?>

<html>
  <version>1</version>

  <head>
    <title>
      De FSFE staat achter een nieuwe antitrustonderzoek
      tegen Microsoft
    </title>
  </head>

  <body>
    <h1>
      De FSFE staat achter een nieuwe antitrustonderzoek tegen
      Microsoft
    </h1>

    <p>
      "Men moet van Microsoft op een onverholen, volledige en 
      nauwgezette wijze een volledige implementatie van de vrije en open
      industriestandaarden eisen", dit is de boodschap van de brief van
      de Free Software Foundation Europe (FSFE) aan de Europese
      commissaris voor concurrentie Neelie Kroes. Om dit doel te
      bereiken biedt de FSFE haar steun aan bij een mogelijk
      antitrustonderzoek gebaseerd op een klacht van Opera Software
      tegen Microsoft. De klacht is een gevolg van anticompetitief
      gedrag in de webbrowsermarkt."
    </p>

    <p>
      "Alhoewel Opera Software geen producent van Vrije Software is,
      delen wij hun vaststellingen en zorgen over de huidige situatie
      in de webbrowsermarkt", schrijft Georg Greve, voorzitter van de
      FSFE, in zijn brief en hij vervolgt: "Enkele van de meest
      succesvolle webbrowsers in deze markt zijn - of bestaan voor een
      groot deel uit - Vrije Software. Voorbeelden hiervan zijn Mozilla
      Firefox en Konqueror, een browser ontwikkeld door KDE. Dit zijn
      heel innovatieve producten die bij een breed publiek bekend
      staan om veiliger te zijn dan de dominante toepassing in deze
      markt. Deze webbrowsers implementeren op een nauwgezette manier
      de grote internationale Open Standaarden die relevant zijn voor
      webbrowsertechnologie."
    </p>

    <p>
      Welk probleem bestaat er in de browsermarkt? De FSFE verklaart:
      "Juist omdat deze browsers zich houden aan de door de industrie
      erkende Open Standaarden en het geheime, niet-erkende 'Microsoft
      dialect' niet kunnen implementeren lijken ze vaak wat beperkt als
      je ze vergelijkt met Microsofts Internet Explorer. Deze browser
      heeft zich door zijn dominante marktpositie kunnen opwerken tot
      de gesloten, de facto standaard. Het is ook zo dat deze
      alternatieve browsers niet de mogelijkheid krijgen om zich op
      dezelfde wijze te integreren in het dominante Windows
      besturingssysteem als de Internet Explorer."
    </p>

    <p>
      Georg Greve besluit als volgt: "Wij ondersteunen met nadruk de 
      vraag naar dwingende maatregelen die Microsofts strategie van het
      'toepassen, dan uitbreiden en  uiteindelijk vernietigen' van 
      multilaterale open standaarden een halt toeroepen. Het is een
      strategie die Microsoft reeds succesvol toepaste in de Work Group
      servermarkt en die werd aangepakt door de beslissing in 2004. De
      FSFE vindt het heel belangrijk dat Microsoft zich houdt aan de
      erkende standaarden. We zijn er vaak getuige van hoe Microsoft op
      steeds dezelfde manier ook in andere markten de publieke en 
      internationale standaarden, die garant moeten staan voor een goede
      interoperabiliteit, ondermijnt.".
    </p>

    <p>
      U kan de volledige originele brief lezen op<br />
      <br />
      <a 
  href="https://download.fsfe.org/policy/letters/20071219-opera-antitrust.pdf"
  title="Brief van de FSFE aan de Europese commissaris voor concurrentie Neelie Kroes."
      >https://download.fsfe.org/policy/letters/20071219-opera-antitrust.pdf</a>
    </p>

    <p>De Free Software Foundation Europe:</p>

    <p class="aboutfsfe">
      De Free Software Foundation Europe (FSFE) is een 
      niet-gouvernementele, non-profit organisatie die actief is in
      verschillende Europese landen en betrokken is bij veel globale
      activiteiten. De toegang tot software bepaalt je deelname aan de
      digitale samenleving. Om iedereen gelijke kansen te geven in het
      informatietijdperk en om tevens een vrije concurrentie mogelijk te
      houden, werkt de FSFE aan de vooruitgang en de promotie van Vrije
      Software gedefiniëerd met de vrijheden om de software te
      gebruikten, te bestuderen, te verbeteren en te kopiëren. De FSFE
      werd opgericht in 2001 om het bewustzijn voor deze zaken te    
      vergroten, om Vrije Software politiek en juridisch veilig te
      stellen en om mensen te ondersteunen bij het ontwikkelen van Vrije
      Software.</p>

  </body>

</html>
<!--
Local Variables: ***
mode: xml ***
End: ***
-->
