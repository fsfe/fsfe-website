<?xml version="1.0" encoding="UTF-8"?>
<html newsdate="2013-06-12">
  <head>
    <title>Parlamenti gjerman i thotë qeverisë të kufizojë në mënyrë strikte patentat mbi software-in</title>
  </head>
  
  <body>

    <h1>Parlamenti gjerman i thotë qeverisë të kufizojë në mënyrë strikte patentat mbi software-in</h1>

    <p newsteaser="yes">Të premten, më 7 Qershor, parlamenti gjerman <a
      href="http://www.bundestag.de/dokumente/textarchiv/2013/45033928_kw23_angenommen_abgelehnt/index.html">vendosi
      për</a> një <a href="http://dip.bundestag.de/btd/17/130/1713086.pdf">mocion 
      të përbashkët mbi kufizimin e patentave mbi software-in</a> (shihni <a
      href="http://l.fsfe.org/bikt-swpat-en.pdf">përkthimin në Anglisht nga
      BIKT</a>). Parlamenti i kërkon qeverisë gjermane të ndërmarrë hapa për
    kufizimin e akordimit të patentave mbi programe kompjuteri. Software-i
    do të duhej të mbulohej përjashtimisht nga të drejta kopjimi, dhe 
    mbajtësit e të drejtave të kopjimit nuk do të duhej të zhvlerësoheshin
    prej palësh të treta përmes patentash software-i. I vetmi përjashtim ku
    patentat do të duheshin lejuar janë programet e kompjuterit që zëvendësojnë
    një përbërës mekanik ose elektromagnetik. Veç kësaj, parlamenti e bëri të qartë
    që veprimet qeveritare lidhur me patentat nuk duhet të përzihen kurrë me 
    ligjshmërinë e shpërndarjes së Software-it të Lirë.</p>

    <blockquote><p>"Ky është një hap i rëndësishëm për të shëruar marrëzinë e
      patentave mbi software-in. FSFE-ja e mirëpret tej mase këtë vendim. Është
      gjë shumë e bukur të shohësh se krejt partitë kryesore gjermane e kuptojnë
      që patentat mbi software-in janë një problem shumë i madh dhe se ato po 
      veprojnë me këtë në mendje," thotë  Matthias Kirschner, bashkërendues i
      FSFE-së për Gjermaninë.</p></blockquote>

    <p>Dhjetëra mijëra patenta software-i në Gjermani dhe në Europë paraqesin
    kosto të pamata dhe rreziqe përgjegjësish ligjore, veçanërisht për BVM-të. 
    Disa shoqata gjermane BVM-sh e mirëpritën vendimin e parlamentit. Duke 
    sinjalizuar megjithatë se janë kundër dhënies së krejt përgjegjësisë 
    Brukselit, ngaqë BE-ja ka qenë në mënyrë të vazhdueshme e paaftë të pajisë
    zhvilluesit e software-it me një siguri ligjore. "Gjermanisë tani i duhet
    ta sendërtojë këtë vendim në formën e një ligji, për të dërguar një sinjal
    të fortë drejt Brukselit," thotë Johannes Sommer i BIKT-it, një nga shoqatat.</p>

    <p>Në një takim ekspertësh në parlament më 13 Maj, në të cilin mori pjesë
    edhe FSFE-ja, shoqatat BIKT dhe BITMi të industrisë përkatëse propozuan
    ndryshime në ligjet gjermane të të drejtave të kopjimit dhe patentave. 
    këto propozime do të duhej të preknin edhe patenta software-i të akorduara
    tashmë. Propozimi i parë është të shtohet një klauzolë "mbulese mbrojtëse" 
    në ligjin gjerman të të drejtave të kopjimit , që vë në zbatim
    <a href="http://l.fsfe.org/bikt-schutz">një ndalim tërësor</a> të zbatimit
    të detyruar të patentave të pretenduara në lidhje me software-in. Propozimi 
    i dytë që synohet të sendërtohet në ligjin gjerman mbi patentat, bën të 
    mundur që efektet e patentave të pretenduara të mos shtrihen mbi vepra 
    të mbrojtura në mënyrë të pavarur nga të drejta kopjimi. Të dy propozimet
    do të mund të parandalonin zbatimin e detyrueshëm të patentave të software-it
    mbi zhvillues software-i. FSFE-ja i mbështet të dy propozimet.</p>

    <blockquote><p>"Po të kemi parasysh që BE-ja ka hequr dorë nga fuqia e vet
      për të vendosur rregulla patentash të njësuara, ky hap drejt kufizimit
      të patentave mbi software-in është edhe më i rëndësishëm.", thotë Kirschner.</p></blockquote>

    <p>Kuadër: Mocioni i përbashkët u paraqit në parlamentin gjerman në
    Prill.  Pas seancës së parë dëgjimore, komiteti ligjor mbajti më 13 Maj një 
    takim me ekspertë të jashtëm, lidhur me të cilin FSFE-ja botoi një <a
      href="http://www.bundestag.de/bundestag/ausschuesse17/a06/anhoerungen/archiv/47_Patentierung_von_Computerprogrammen/04_Stellungnahmen/Stellungnahme_Kirschner.pdf">deklaratë
      me shkrim</a> dhe <a
      href="http://wiki.fsfe.org/mk/BundestagAnhoerung2013SoftwarepatenteNotizen">shënimet 
      e Matthias Kirschner-it për paraqitjen e tij gojore</a>. Gjatë seancës, 
    një shumicë domethënëse e ekspertëve të jashtëm përkrahën mocionin e 
    përbashkët. Pas rekomandimeve të Komitetit Ligjor të parlamentit, të 
    mbështetura nga Komiteti për Ekonominë dhe Teknologjinë, Komiteti i 
    Arsimit, Kërkimit, dhe Vlerësimit të Rezultateve të Inxhinierimit, si edhe
    prej Komitetit për Kulturën dhe Median, parlamenti gjerman në sesion plenar
    miratoi njëzëri mocionin e përbashkët më 7 Qershor.</p>

  </body>

  <timestamp></timestamp>

  <tags>
    <tag>front-page</tag>
    <tag>swpat</tag>
    <tag>de</tag>
  </tags>
</html>
<!--
Local Variables: ***
mode: xml ***
End: ***
-->
