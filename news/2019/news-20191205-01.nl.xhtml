<?xml version="1.0" encoding="UTF-8"?>  

    <html newsdate="2019-12-05">
     
    <head>
              <title>Verslag van de FSFE-gemeenschapsontmoeting 2019 in Bolzano (Italië)</title>
    </head>
      <body>

    <h1 id="report-from-the-2019-fsfe-community-meeting-in-bolzano-italy">Verslag van de FSFE-gemeenschapsontmoeting 2019 in Bolzano (Italië)</h1>

    <p newsteaser="yes">Dit jaar vond de FSFE-gemeenschapsontmoeting plaats op vrijdag 15 november en zaterdag 16 november 2019 en wel in het kader van SFSCon: een jaarlijks evenement over Vrije Software in de stad Bolzano (Zuid-Tirol, Italië). Net als in vorige edities gaf het inbedden van onze gemeenschapsontmoeting in een ander evenement ons de mogelijkheid om verschillende delen van onze eigen gemeenschap te ontmoeten en om in contact te komen met mensen uit andere gemeenschappen.</p>
    <p>Op vrijdag is SFScon officieel van start gegaan en is het NOI Techpark omgetoverd tot de tijdelijke hoofdstad van Vrije Software met lezingen en kramen. Uiteraard maakte ook de FSFE-kraam er deel van uit. Het team van de kraam heeft het hele gebied onder handen genomen door het installeren van een ballonketting en het ophangen van posters. De geruchten dat de medewerkers van de kraam gratis (niet zoals in vrijheid) pizza's zouden weggeven om meer aandacht te krijgen waren echter zeer overdreven.</p>
    <figure>
         <img src="/picturebase/events/201911-SFScon-FSFE-Community-Meeting-Bolzano-800px.jpeg" alt="De FSFE pizza-lunch" />
         <figcaption>Vrije Pizza (niet als in vrijheid) lunch op de 2019 FSFE-gemeenschapsontmoeting op SFScon. Foto door Patrick Masson</figcaption>
    </figure>

    <p>Op zaterdag hebben we veel gesprekken gevoerd over softwarevrijheid, waarvan sommige zijn opgenomen door het SFScon-team en online te bekijken zijn. Bijvoorbeeld <a href="https://vimeo.com/376168257">"Free Software and Open Standards in Tourism"</a> van Patrick Ohnewein, <a href="https://vimeo.com/376163253">"Challenges with Free Software Business Models"</a> van Björn Schießle, <a href="https://vimeo.com/376168921">"Putting AI back into people's hands"</a> en nog veel meer dat u kunt volgen via onze <a href="https://wiki.fsfe.org/Events/FSFECommunityMeeting2019#Agenda">pagina over de gemeenschapsontmoeting</a>, waar u ook de respectievelijke pdf-presentaties kunt vinden.</p>
    <figure>
         <img src="/picturebase/onstage/201911-FSFE-Community-Meeting-Bolzano-Patrick-Ohnewein2-CC-license-800px.jpg" alt="Patrick Ohnewein over Vrije Software in tourisme" />
         <figcaption>Patrick Ohnewein boeit het publiek met een lezing over hoe Vrije Software en Open Standaarden de toeristische sector helpt. Foto: SFScon, met een licentie onder <a href="https://creativecommons.org/licenses/by-sa/2.0/">CC BY-SA 2.0</a></figcaption>
    </figure>

    <figure>
         <img src="/picturebase/events/201911-FSFE-Community-Meeting-Bolzano-Bjoern-Schiessle2-CC-license-800px.jpg" alt="Presentatie van Bjoern Schiessle in Bolzano" />
         <figcaption>Björn Schießle over waarom het voor grote organisaties belangrijk is om te investeren in Vrije Software-innovaties. Foto: SFScon, onder een <a href="https://creativecommons.org/licenses/by-sa/2.0/">CC BY-SA 2.0</a>-licentie.</figcaption>
    </figure>

    <figure>
         <img src="/picturebase/onstage/201911-FSFE-Community-Meeting-Bolzano-Vincent-Lequertier-CC-license-800px.jpg" alt="Vincent Lequertier over mensen die controle hebben over kunstmatige intelligentie" />
         <figcaption>Vincent Lequertier ovore hoe mensen het beheer over kunstmatige intelligentie terug in handen nemen. Foto: SFScon, onder een  <a href="https://creativecommons.org/licenses/by-sa/2.0/">CC BY-SA 2.0</a>-licentie.</figcaption>
    </figure>

    <p>Bij de start van het FSFE-traject en de gemeenschapsontmoeting voegde de FSFE nog een ander aspect toe aan het evenement met een aantal andere gesprekken, zoals een over wat <a href="https://vimeo.com/376166844">MicroG</a> is en wat er in de toekomst ligt, door Marvin W. In zijn lezing gaf Marvin een overzicht van de beschikbare Vrije Softwarevervangingen voor Google-diensten. In zijn sessie over <a href="https://vimeo.com/376165649">Duurzaamheid van software</a> sprak Erik Albers over waarom het belangrijk is om het software-erfgoed te bewaren en hoe gemeenschappen en Vrije Softwarelicenties helpen om dat te bereiken. In zijn toespraak <a href="https://vimeo.com/376164778">"Wettelijke Vrije Softwarelicenties 101"</a> legde Carlo Piana aan de aanwezigen uit waarom het belangrijk is voor hen om een licentie te hebben bij het ontwikkelen van Vrije Software en wat de gevolgen van onjuiste licenties kunnen zijn. De huidige stagiaire van de FSFE, Bonnie Mehring, riep op tot steun en acties van burgers om <a href="https://vimeo.com/376164269">brieven te schrijven naar lokale overheden</a> als onderdeel van ons "Publiek Geld? Publieke Code!"-<a href="http://wiki.fsfe.org/Activities/ContactingAdministrationsForPMPC">campagne</a>.</p>
    <figure>
         <img src="/picturebase/onstage/201911-FSFE-Community-Meeting-Bolzano-Marvin-W2-CC-license-800px.jpg" alt="Marvin W over MicroG" />
         <figcaption>Marvin W maakt indruk op het publiek met een lezing over wat MicroG is en wat de toekomstverwachtingen erover zijn, Foto: SFScon, onder een <a href="https://creativecommons.org/licenses/by-sa/2.0/">CC BY-SA 2.0</a>-licentie.</figcaption>
    </figure>

    <figure>
         <img src="/picturebase/onstage/201911-FSFE-Community-Meeting-Bolzano-Carlon-Piana-CC-license-800px.jpg" alt="Carlo Piana 101 FS licensing" />
         <figcaption>Carlo Piana legt uit waarom Vrije Software-licenties noodzakelijk zijn. Foto: SFScon, onder een <a href="https://creativecommons.org/licenses/by-sa/2.0/">CC BY-SA 2.0</a>-licentie.</figcaption>
    </figure>

    <figure>
         <img src="/picturebase/onstage/201911-FSFE-Community-Meeting-Bolzano-Bonnie-Mehring-CC-license-800px.jpg" alt="Bonnie Mehring over het schrijven van brieven" />
         <figcaption>Bonnie Mehring zegt dat het nodig is dat we meer met publiek geld gefinancierde instellingen moeten overhalen om de "Publiek Geld? Publieke Code!"-campagne te ondertekenen. Foto: SFScon, onder een <a href="https://creativecommons.org/licenses/by-sa/2.0/">CC BY-SA 2.0</a>-licentie</figcaption>
    </figure>

    <p>Rond de middag werd de SFScon officieel afgesloten, maar de FSFE-gemeenschapsontmoeting ging door met gesprekken over de betrokkenheid van de FSFE bij de <a href="https://download.fsfe.org/presentations/20191116-GK-community-meeting-NGI0.pdf">Next Generation Internet</a> projecten, waarbij Gabriel Ku Wei Bin en Lucas Lasota de Open Calls presenteerden: de lancering van het initiatief en het licentieoverleg dat ze doen voor de deelnemende softwareprojecten. De FSFE-coördinator voor Zürich, Gian-Maria Daffré aka Giammi, deelde mee hoe het Zwitserse team de <a href="https://download.fsfe.org/presentations/20191116-Giammi-community-meeting-freedomvote.pdf">Freedomvote-campagne voor de Zwitserse verkiezingen</a> leidt. Het doel van dit instrument is om niet alleen de burgerparticipatie te verhogen, maar ook om de politieke kandidaten meer te betrekken bij en in contact te brengen met hun achterban. De FSFE <a href="/news/2019/news-20191007-01.html"> heeft er in oktober een artikel aan gewijd</a> dat extra inzichten kan geven.</p>
    <p>Een leuk onderdeel van het evenement waren de spontane activiteitssessies. En belangrijk waren natuurlijk de lightning talks, waarbij de input van Christian Busse over <a href="https://download.fsfe.org/presentations/20191116-cb-SFScon-European-Science.pdf">Europese wetenschap en onderzoek</a> dat profiteert van Vrije Software de aandacht trok. Een geweldige energieke sessie die waarin we alle leden van het publiek aanmoedigden om de microfoon te pakken en kort te praten over hun favoriete Vrije Software. Voor wie nieuwsgierig is: voorbeelden van genoemde nuttige Vrije Softwaretoepassingen voor uw apparaten zijn: <a href="https://supertuxkart.net/Main_Page">SuperTuxKart</a>, <a href="https://www.kicad-pcb.org/">KiCad</a>, <a href="https://antennapod.org/">AntennaPod</a> en de <a href="https://f-droid.org/en/packages/fr.gouv.etalab.mastodon/">Fedilab-App</a>.</p>
    <p>Het is geweldig om te bedenken hoe ver onze beweging de afgelopen 35 jaar is gekomen, vooral omdat we regelmatig met nieuwe uitdagingen worden geconfronteerd. Een andere productieve sessie vond plaats toen het publiek zich splitste en onderwerpen koos voor breakout-sessies, waaronder onderwerpen zoals wat voor soort evenementen de FSFE zou moeten organiseren of waar de FSFE deel van zou moeten uitmaken, Freedomvote in Frankrijk, verdere stappen voor ons REUSE-initiatief, en een on-the-fly systeem hackersbijeenkomst om de Jabberserver te verbeteren om in de toekomst beelden te verwerken in chatgesprekken met meerdere gebruikers.</p>
    <p>Zoals altijd was er op deze gemeenschapsevenementen voldoende tijd om buiten de officiële sessies om ideeën uit te wisselen en om te socialiseren. Het team van onze kraam was druk bezig met het beantwoorden van vragen over het standpunt van de FSFE over bepaalde kwesties, over ons werk en meer algemene vragen over Vrije Software. Natuurlijk waren ze ook druk bezig met de verkoop van <a href="/order/order.html">fan-artikelen</a> en het verspreiden van informatiemateriaal.</p>
    <figure>
         <img src="/picturebase/booths/201911-FSFE-Community-Meeting-Bolzano-booth-CC-license-800px.jpg" alt="The FSFE Community Meeting stand in Bolzano" />
         <figcaption>De FSFE-gemeenschap ontmoet SFScon-bezoekers en beantwoord hun vragen. Foto: SFScon, onder een <a href="https://creativecommons.org/licenses/by-sa/2.0/">CC BY-SA 2.0</a>-licentie.</figcaption>
    </figure>

    <p>De avonden hebben we samen gegeten en gedebatteerd over belangrijke onderwerpen, soms laat in de nacht, aangedreven door geweldig eten (met name de desserts), heerlijk vers bronwater uit de bergen en Hop smoothies uit Bolzano.</p>
    <figure>
         <img src="/picturebase/events/201911-FSFE-Community-Meeting-Bolzano-dinner-800px.jpg" alt="Het FSFE-gemeenschapsdiner" />
         <figcaption>De FSFE-gemeenschap geniet van elkaars gezelschap met lokaal voedsel en drankjes. Foto door de FSFE.</figcaption>
    </figure>

    <p>Op zondag verkende een deel van de gemeenschap gezamenlijk de stad Bolzano en haar historische plaatsen waarmee ze een ontspannen einde aan een groots evenement maakte. Een grote dank gaat naar iedereen die heeft meegewerkt aan de organisatie van het evenement en naar iedereen die heeft deelgenomen! We kijken er erg naar uit om nog meer leden van de gemeenschap te zien in 2020.</p>

    </body>
    <tags>
      <tag>front-page</tag>
      <tag content="Community Meeting">community</tag> 
    </tags>
    <author id="snow"/>
<translator>André Ockers</translator>
    </html>                  
