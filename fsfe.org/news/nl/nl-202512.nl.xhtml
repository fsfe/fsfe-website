<?xml version="1.0" encoding="UTF-8"?>
<html newsdate="2025-12-09">
	<version>1</version>
	
<head>
	<title>Duitsland Stack +++ VDM +++ JHvV</title>
</head>
	
<body>
	
<h1>Duitsland Stack +++ VDM +++ JHvV</h1>

<p>
December is aangebroken, en daarmee ook onze laatste nieuwsbrief van 2025. In
de afgelopen weken hebben we deelgenomen aan de raadpleging over de Duitsland Stack,
inzichten uitgewisseld tijdens het Article 19 VDM Handhavingssymposium 2025 en REUSE een nieuw onderkomen gegeven op Codeberg. Ondertussen is de inschrijving voor de
volgende editie van Jeugd Hackt voor Vrijheid geopend en zijn er nieuwe
afleveringen van de Softwarevrijheid Podcast om naar te luisteren.
</p>

<figure>
	<img 
	src="https://pics.fsfe.org/uploads/medium/42/cb/e4ba02498a89789f059d6dc230f8.jpg" 
	alt="Verzameling van afbeeldingen: mensen die in een rij zitten met popcorn in hun handen tijdens de Ada-première in IT op SFSCON; het Duitse regeringsgebouw en de tekst ‘GIVE FREE SOFTWARE A CHANCE’ geprojecteerd op de achtergrond; het YH4F-logo; en het FSFE-logo in de linkerbovenhoek..."/> 
</figure>


<div class="toc">
  <p>Inhoudsopgave</p>
	<ul id="toc">
		<li><a href="#quote-of-the-month"><strong>Citaat van de maand</strong></a></li>
		<li><a href="pmpc"><strong>Duitsland Stack: Alleen Vrije Software maakt digitale soevereiniteit mogelijk</strong></a></li>
		<li><a href="#dma"><strong>VDM: de FSFE nam deel aan het Artikel 19 VDM Handhavingssymposium 2025</strong></a></li>
		<li><a href="#yh4f"><strong>Stimuleer de volgende golf van technisch talent met JHvV, de Vrije Softwarewedstrijd van de FSFE</strong></a></li>
		<li><a href="#fediverse"><strong>Eisen voor open netwerken en democratische publieke ruimtes: gedecentraliseerd, soeverein en voor het algemeen belang!</strong></a></li>
		<li><a href="#social-media"><strong>De kooi geopend: de FSFE vliegt weg van X (Twitter)</strong></a></li>
		<li><a href="#reuse"><strong>REUSE-pakketbronnen migreren naar Codeberg</strong></a></li>
		<li><a href="#sfp"><strong>SP#41: Beleid en EU: samenvatting van SFSCON</strong></a></li>
		<li><a href="#fosdem"><strong>Van onze gemeenschap: HackerTrein naar FOSDEM 2026</strong></a></li>
		<li><a href="#ada"><strong>Ada &amp; Zangemann: Italiaanse film is hier</strong></a></li>
		<li><a href="#contribute"><strong>Draag bij aan onze nieuwsbrief</strong></a></li>
	</ul>
</div>


<h3 id="quote-of-the-month">Citaat van de maand</h3>

<blockquote>
“Ik ben van mening dat Vrije Software een cruciale rol speelt bij het waarborgen van de
stabiliteit van onze democratieën en dat het een faciliterende rol vervult in
bijna al onze moderne vraagstukken, met name die welke
politiek moeten worden opgelost”,<cite>FSFE-supporter Josefine</cite>
</blockquote>



<h3 id="pmpc">Duitsland Stack: Alleen Vrije Software maakt digitale 
soevereiniteit mogelijk</h3> <p>De “Duitsland Stack” is een centraal 
digitaal beleidsproject van de Duitse federale overheid. <a 
href="/news/2025/news-20251124-01.html">De FSFE roept op om de Stack in 
nauwe samenwerking met Europese partners te plannen en volledig als 
Vrije Software te implementeren</a>, aangezien alleen de vier vrijheden 
digitale soevereiniteit mogelijk maken.</p>

<p>De FSFE heeft een <a 
href="https://gitlab.opencode.de/dstack/d-stack-home/-/issues/347">verklaring 
bij de publieke raadpleging</a> ingediend.</p>

<h3 id="dma">VDM: de FSFE nam deel aan het Article 19 VDM 
Handhavingssymposium 2025</h3>

<p>Deze jaarlijkse conferentie van deskundigen, georganiseerd door 
Article 19 en een consortium van verschillende universiteiten, is een 
van de belangrijkste podia <a 
href="https://www.article19.org/digital-markets-act-enforcement/">voor 
discussies over de implementatie van de Verordening Digitale 
Markten</a>. Het is een belangrijke brug geworden tussen academici en 
de Europese Commissie, die de ingediende voorstellen beoordeelt en van 
commentaar voorziet.</p>

<p>Dit jaar heeft de FSFE een team van technici en open 
technologie-experts gefaciliteerd om technische perspectieven aan het 
evenement bij te dragen.</p>

<p>De FSFE heeft ook deelgenomen aan een onderzoek onder leiding van dr. Lucas Lasota
van de Universiteit Halle Wittenberg naar software-interoperabiliteit en
de monopoliepositie van Google in het Android Open Bron Project.</p>

<h3 id="yh4f">Stimuleer de volgende golf van technisch talent met JHvV, 
de Vrije Softwarewedstrijd van de FSFE</h3>

<p>Jeugd Hackt voor Vrijheid is de programmeerwedstrijd van de FSFE 
voor tieners van 14 tot 18 jaar uit heel Europa. Via JHvV brengt de 
FSFE de waarden en kennis rond Vrije Software over, biedt ze de kans om 
uw eigen projectidee te ontwikkelen, waardevolle vaardigheden te leren 
voor projectmanagement, probleemoplossing en natuurlijk: programmeren! 
Ontdek <a 
href="https://download.fsfe.org/sponsorship/2026-YH4F-sponsorship.pdf">waarom 
het de moeite waard is om ons te steunen</a> in deze missie en <a 
href="/news/2025/news-20251124-01.html">wat onze huidige sponsors zeggen over YH4F</a>.</p>

<p><a 
href="https://share.fsfe.org/apps/forms/s/iqeXngDaatNeDd2z9jyCa8se">De 
inschrijving voor 2026 is nu geopend, dus vertel het verder!</a></p>

<h3 id="fediverse">Eisen voor open netwerken en democratische publieke 
ruimtes: gedecentraliseerd, soeverein en voor het algemeen belang!</h3>

<p>De FSFE steunt de alliantie <a 
href="https://offene-netzwerke.eu/">"Open Netwerken en Democratische 
Publieke Sferen: Gedecentraliseerd, Soeverein en het Gemeenschappelijke 
Goed!”</a>, die verkozen vertegenwoordigers in Duitsland, Frankrijk en 
de EU oproept om samenhangende maatregelen te nemen die Europa als 
bedrijfslocatie versterken en digitale infrastructuren van algemeen 
belang tot stand brengen als basis voor onze digitale 
soevereiniteit.</p>

<p>Ter gelegenheid van de Europese top voor digitale soevereiniteit enkele
weken geleden heeft <a href="https://offene-netzwerke.eu/forderungen/">de
alliantie vier cruciale eisen gepubliceerd</a>: Fediverse Fund voor
gebruikersgerichte verdere ontwikkeling, ter waarde van € 30 miljoen per jaar;
verankering van het +1-principe in het werk van de federale overheid en
openbare instellingen; erkenning van de non-profitstatus op het gebied van
gedecentraliseerde digitale infrastructuur, waardoor rechtszekerheid wordt gecreëerd
; en oprichting van gedecentraliseerde, interoperabele en
sectoroverschrijdende pan-Europese mediaplatforms waarbij
het maatschappelijk middenveld vanaf het begin wordt betrokken.</p>

<h3 id="social-media">De kooi geopend: de FSFE vliegt weg van X 
(Twitter)</h3>

<p><a href="/news/2025/news-20251204-01.html">De Free Software 
Foundation Europe verwijderde haar account bij X</a>. Het platform 
sloot nooit aan bij onze waarden en dient niet langer als ruimte voor 
communicatie. Wat aanvankelijk bedoeld was als een plaats voor dialoog 
en informatie-uitwisseling, is veranderd in een gecentraliseerde arena 
van vijandigheid, desinformatie en winstgedreven controle, ver 
verwijderd van de idealen van vrijheid waar wij voor staan.</p>

<h3 id="reuse">REUSE-pakketbronnen migreren naar Codeberg</h3> 

<p>Het 
REUSE-hulpgereedschap is gemigreerd van GitHub naar Codeberg en bevindt 
zich nu op <a 
href="https://codeberg.org/fsfe/reuse-tool">https://codeberg.org/fsfe/reuse-tool</a>. 
Codeberg is een softwareontwikkelingsplatform dat wordt beheerd door 
een in Berlijn gevestigde non-profitorganisatie die eigendom is van de 
gemeenschap en die gratis en exclusief toegankelijk is voor alle Vrije 
Softwareprojecten.</p>

<p>In drie stappen pakt <a href="https://reuse.software">REUSE-software</a> een 
fundamenteel probleem met Vrije Softwarelicenties bij de bron aan: 
onder welke licentie valt een bestand en wie bezit het auteursrecht? 
Het REUSE-project bestaat uit een reeks beste praktijken en gereedschap 
waarmee deze juridische informatie eenvoudig en gemakkelijk kan worden 
toegevoegd aan elk afzonderlijk bestand in een project.</p>

<p>Het REUSE-project is gebaseerd op de gemeenschap en de mensen die 
het ondersteunen en gebruiken! Onder leiding van de FSFE is het 
REUSE-initiatief op zoek naar <a 
href="https://download.fsfe.org/sponsorship/2026-REUSE-ponsorship.pdf">sponsors 
om het te ondersteunen</a>.</p>

<figure>
	<img 
	src="https://pics.fsfe.org/uploads/medium/df/bf/d4b88d77e847202a0cff246796af.jpg" 
	alt="A diverse group of people gathered and posing for a picture outside a building."/>
	<figcaption>FSFE-stafleden en vrijwilligers poseren voor hun traditionele SFSCON-team afbeelding</figcaption>
	</figure>
	
<h3 id="sfp">SP#41: Beleid en EU: samenvatting van SFSCON</h3>

<p>Herinnert u zich nog dat de FSFE heeft deelgenomen aan de bekende en 
al lang bestaande Vrije Softwareconferentie Zuid-Tirol (SFSCON) in 
Bolzano? Samen met meer dan 1000 deelnemers heeft de FSFE actuele 
onderwerpen in het ecosysteem van Vrije Software onderzocht, met 
speciale aandacht voor het hoofdthema van dit jaar: ethiek.</p>

<p><a href="/news/podcast/2025/episode-41.html">In aflevering 41 van 
onze podcast</a> blikken we terug op de belangrijkste discussies die 
tijdens het evenement hebben plaatsgevonden.</p>

<h3 id="fosdem">Van onze gemeenschap: HackerTrein naar FOSDEM 2026</h3>

<p>De oproep tot deelname aan de HackerTrein naar FOSDEM 2026 is nu 
live! Dit is een door de gemeenschap geleid project om hackers en geeks 
die naar hun evenementen (in Europa) reizen, samen te brengen.</p>

<p>Voor <a href="https://fosdem.org/2026/">FOSDEM 2026</a> zal er niet 
een HackerTrein zijn, maar gelijktijdig verscheidene op verschillende 
routes en data: allemaal samenkomend in Brussel.</p>

<p><a href="https://hackertrain.org/">Meer informatie</a>.</p>


<h3 id="ada">Ada &amp; Zangemann: Italiaanse film is hier</h3>

<p>Na de première van de Ada &amp; Zangemann-film in het Italiaans 
tijdens de gemeenschapsbijeenkomst op SFSCON, kunt u deze nu vinden op 
ons Peertube-kanaal en alle informatie op <a 
href="https://ada.fsfe.org/movie">ada.fsfe.org/movie</a>.</p> 

<p>Om de 
ervaring voor Italiaanse sprekers nog beter te maken kun u <a 
href="https://share.fsfe.org/s/wtnT6D59ZtCTZoy">deze gereedschapsset 
gebruiken</a>.</p>

<figure>
	<img 
	src="https://pics.fsfe.org/uploads/medium/90/d3/472e25af4b40d4a6e810be2aaaee.jpg" 
	alt="Mensen zitten in een donkere kamer te kijken naar een scherm met daarop de Ada-film."/>
</figure>

<h3 id="contribute">Draag bij aan onze nieuwsbrief</h3>

<p>We zouden graag van u willen horen. Als u uw gedachten, foto's of 
nieuws wilt delen, stuur ze dan alstublieft naar ons via 
<email>newsletter@fsfe.org</email>. U kunt ons ook <a 
href="/donate/donate.html">steunen</a>, <a 
href="/contribute/contribute.html">bijdragen aan ons werk</a> <a 
href="/about/groups.html">en deelnemen aan onze gemeenschap</a>. We 
willen onze gemeenschap en alle vrijwilligers, supporters en donateurs 
die ons werk mogelijk maken bedanken. En met speciale dank aan onze 
vertalers, die u in staat stellen om deze nieuwsbrief in uw moedertaal 
te lezen.</p>

<p>Uw eindredacteur,<br/>
Ana</p>

</body>

	<sidebar promo="about-fsfe"/>
	<date>
	<original content="2025-12-09"/>
	</date>
	<followup>donate</followup>

	<tags>
		<tag key="newsletter">Nieuwsbrief</tag>
		<tag key="front-page"/>
		<tag key="highlights">highlights</tag>

	</tags>

<discussion href="https://mastodon.social/deck/@fsfe/115689936696009929"/>
	<image 
	url="https://pics.fsfe.org/uploads/medium/42/cb/e4ba02498a89789f059d6dc230f8.jpg" 
	alt="Verzameling van afbeeldingen: mensen zitten in een rij met popcorn in hun handen tijdens de Ada-première in IT op SFSCON; het Duitse regeringsgebouw en de tekst ‘GIVE FREE SOFTWARE A CHANCE’geprojecteerd op de achtergrond; het YH4F-logo; en het FSFE-logo in de linkerbovenhoek..."/>
<translator>André Ockers</translator>
</html>
