<?xml version="1.0" encoding="UTF-8"?>
<html newsdate="2015-11-10">
  <version>1</version>


<head>
    <title>Το Ευρωπαϊκό Κοινοβούλιο πιέζει για Ελεύθερο Λογισμικό</title>
	</head>
	<body>
   <h1>Το Ευρωπαϊκό Κοινοβούλιο πιέζει για μετάβαση στο Ελεύθερο Λογισμικό</h1>
	
<p>Στις 29 Οκτωβρίου 2015, το Ευρωπαϊκό Κοινοβούλιο
<a href="http://www.europarl.europa.eu/sides/getDoc.do?pubRef=-//EP//NONSGML+TA+P8-TA-2015-0388+0+DOC+PDF+V0//EN">
	υιοθέτησε έκθεση</a> (2015/2635(RSP)), η οποία καταδικάζει τη
        μαζική παρακολούθηση στην Ευρώπη. Ενώ εστιάζει κυρίως σε νομικές
        προϋποθέσεις της προστασίας δεδομένων, το Κοινοβούλιο πρότεινε
        νέες συστάσεις για τη βελτίωση της ασφάλειας της τεχνολογίας
        των πληροφοριών με τη μετάβαση σε ελεύθερο λογισμικό, καθώς επίσης
        και την προσθήκη του ελεύθερου λογισμικού ως υποχρεωτικό κριτήριο
        επιλογής στις δημόσιες προμήθειες Πληροφορικής.</p>
	
<p>Ειδικότερα, η Ενότητα 47 της έκθεσης:</p> 
<blockquote>Καλωσορίζει τα βήματα που έχουν γίνει μέχρι σήμερα για την
ενίσχυση της ασφάλειας των συστημάτων Πληροφορικής του Κοινοβουλίου,
όπως περιγράφηκαν στο σχέδιο δράσης για την EP ICT Ασφάλεια που προετοίμασε
η DG ITEC· ζητάει οι προσπάθειες αυτές να συνεχιστούν και οι συστάσεις
της έκθεσης να εφαρμοστούν με πληρότητα και ταχύτητα· καλεί σε ζωντανή σκέψη
και, αν κρίνεται απαραίτητο, σε νομική αναθεώρηση στο πεδίο των προμηθειών
για να ενισχυθεί η ασφάλεια των Πληροφοριακών Συστημάτων των θεσμών της ΕΕ·
<strong>καλεί για τη συστηματική αντικατάσταση του ιδιοκτησιακού λογισμικού
από ελέγξιμο και επαληθεύσιμο λογισμικό ανοιχτού κώδικα σε όλους τους θεσμούς
της ΕΕ, για την εισαγωγή ενός υποχρεωτικού κριτηρίου επιλογής 'ανοιχτού κώδικα'
σε όλες τις μελλοντικές διαδικασίες προμηθειών ICT και για την αποτελεσματική
διαθεσιμότητα εργαλείων κρυπτογράφησης</strong>.</blockquote>

<p>Αυτή είναι μια καλοδεχούμενη μεταβολή στη ρητορική
<a href="http://www.europarl.europa.eu/sides/getDoc.do?type=TA&amp;language=EN&amp;reference=P7-TA-2014-0230">
	από την προηγούμενη έκδοση της έκθεσης</a> (2013/2188(INI) Ενότητα 91).
	Η νέα έκδοση χρησιμοποιεί σκληρότερη γλώσσα για να πιέσει προς τη
        μετάβαση στο Ελεύθερο Λογισμικό ως έναν τρόπο βελτίωσης της διαφάνειας
        και της ασφάλειας στα υπολογιστικά συστήματα της ΕΕ.
	Αν και οι αποφάσεις που ψηφίζονται στο Ευρωπαϊκό Κοινοβούλιο δεν είναι
        δεσμευτικές, η ψήφιση αυτής της έκθεσης στέλνει ένα ισχυρό μήνυμα
        στην Ευρωπαϊκή Επιτροπή να συμπεριλάβει προβλέψεις για το Ελεύθερο
        Λογισμικό σε μελλοντικά νομοσχέδια.</p>
	

</body>
	<tags>
		<tag key="front-page"/>
		<tag key="european-parliament">European Parliament</tag>
		<tag key="policy">Policy</tag>
	</tags>

</html>
