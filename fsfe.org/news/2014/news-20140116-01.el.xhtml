<?xml version="1.0" encoding="UTF-8"?>
<html newsdate="2014-01-14">
  <version>0</version>
  <head>
    <title>Η Ιταλία βάζει το Ελεύθερο Λογισμικό πρώτο στον Δημόσιο Τομέα</title>
  </head>
  <body>
    <h1>Η Ιταλία βάζει το Ελεύθερο Λογισμικό πρώτο στον Δημόσιο Τομέα</h1>
    <p>Η Ιταλική Κυβέρνηση έκανε το Ελεύθερο Λογισμικό την προεπιλογή για τους Δημόσιους Οργανισμούς. Σε <a href="http://www.digitpa.gov.it/notizie/riuso-valutazione-comparativa-online-circolare">ένα έγγραφο</a>
 που δημοσιεύθηκε την περασμένη Τετάρτη, το Ιταλικό Ψηφιακό Πρακτορείο (Italian Digital Agency) εξέδωσε κανόνες που 
ορίζουν πως όλοι οι κυβερνητικοί οργανισμοί της χώρας πρέπει να λάβουν υπόψη τους
τη χρήση Ελεύθερου Λογισμικού πριν προβούν σε αγορά αδειών για ιδιοκτησιακά προγράμματα. </p>
    <p>Το έγγραφο με τίτλο "Κατευθυντήριες οδηγίες για τη συγκριτική αξιολόγηση [ 
λογισμικού]", προσδιορίζει μια λεπτομερή μέθοδο, την οποία πρέπει να ακολουθούν οι δημόσιοι οργανισμοί 
για να αποφασίσουν τι λογισμικό να χρησιμοποιήσουν. Τους ζητά να κοιτούν ποια κατάλληλα 
προγράμματα Ελεύθερου Λογισμικού υπάρχουν, ή να επιλέγουν ελεύθερο λογισμικό που αναπτύχθηκε από τον Δημόσιο 
Τομέα. Μόνον αν δεν υπάρχουν διαθέσιμα προγράμματα αυτού του είδους, τότε μπορούν 
να λάβουν υπόψη τους την αγορά μη-ελεύθερου λογισμικού.</p>
    <p>«Δεν υπάρχουν δικαιολογίες. Όλες οι δημόσιες υπηρεσίες πρέπει να επιλέξουν το Ελεύθερο 
Λογισμικό ή την εκ-νέου χρήση όπου αυτό είναι εφικτό», λέει ο Carlo Piana, ο Γενικός Νομικός Σύμβουλος 
του FSFE, ο οποίος συμμετείχε στην επιτροπή που πρόσφερε συμβουλευτική για αυτές τις κατευθυντήριες 
οδηγίες. «Τώρα το Ελεύθερο Λογισμικό και η εκ-νέου χρήση είναι ο κανόνας, ενώ το ιδιοκτησιακό
λογισμικό η εξαίρεση. Αυτή είναι η πιο προχωρημένη θετική δράση (affirmative action) στην 
Ευρώπη μέχρι τώρα. Είμαι τόσο υπερήφανος που, για μια φορά, η Ιταλία δείχνει τον δρόμο, έστω».</p>
    <p>«Αυτό είναι ένα σπουδσίο παράδειγμα ενός απλού μέτρου, το οποίο μπορούν 
να υιοθετήσουν οπουδήπποτε οι κυβερνήσεις για να ξανακερδίσουν τον έλεγχο των υποδομών τους IT», λέει
ο Karsten Gerloff, Πρόεδρος του Ευρωπαϊκού Ιδρύματος Ελεύθερου Λογισμκού (FSFE). «Το Ελεύθερο Λογισμικό επιτρέπει στους κυβερνητικούς 
οργανισμούς να ανακτήσουν την τεχνολογική τους κυριότητα, και τους βοηθά να καθιστούν πιο
 δύσκολο για τους ξένους κατασκόπους την πρόσβαση σε δεδομένα των πολιτών και σε εμπιστυτικές 
πληροφορίες. Ενθαρρύνουμε και άλλες χώρες της Ευρώπης και ανά τον κόσμο,
 να κοιτάξουν προσεκτικά και να μάθουν από την Ιταλία.»</p>
    <p>Το έγγραφο δημιούργησε το Ιταλικό Ψηφιακό Πρακτορείο (Italian Digital Agency), το οποίο για
 πρώτη φορά, υλοποίησε μια συμβουλευτική διαδικασία που περιλαμβάνει
αντιπροσώπους από τον Δημόσιο Τομέα, από την κοινότητα του Ελεύθερου Λογισμικού, και
 από δημιουργούς ιδιοκτησιακού λογισμικού.</p>
    <p>Εκείνο που είναι σημαντικό, είναι ότι οι νέοι κανόνες έρχονται με έναν μηχανισμό που εξασφαλίζει ότι 
θα ακολουθούνται. Και τα δύο δημόσια σώματα, καθώς και το ενδιαφερόμενο κοινό, μπορούν να ζητούν από το 
Ιταλικό Ψηφιακό Πρακτορείο να ελέγξει αν μια δεδομένη οργάνωση ακολουθεί τη
 σωστή διαδικασία. Τα Διοικητικά Δικαστήρια μπορούν να ακυρώσουν τις αποφάσεις που 
αντιφάσκουν με αυτούς τους κανόνες. Σε περίπτωση αμέλειας, μεμονωμένοι δημόσιοι 
λειτουργοί μπορούν να θεωρηθούν ατομικά υπεύθυνοι.</p>
  </body>
  <tags>
    <tag key="front-page"/>
    <tag key="procurement"/>
    <tag key="it"/>
    <tag key="public-administration"/>
  </tags>
  <translator>Constantine Mousafiris</translator>
</html>
